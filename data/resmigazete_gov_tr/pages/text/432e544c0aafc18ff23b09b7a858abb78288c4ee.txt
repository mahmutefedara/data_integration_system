8 Ocak 2026 PERŞEMBE
8 Ocak 2026 PERŞEMBE
Resmî Gazete
Sayı : 33131
YÖNETMELİK
Manisa Celal Bayar Üniversitesinden:
MANİSA CELAL
    BAYAR ÜNİVERSİTESİ BİLGİSAYAR UYGULAMA
VE ARAŞTIRMA MERKEZİ YÖNETMELİĞİ
BİRİNCİ BÖLÜM
Başlangıç Hükümleri
Amaç
MADDE 1-
(1) Bu Yönetmeliğin amacı; Manisa Celal Bayar
    Üniversitesi Bilgisayar Uygulama ve Araştırma Merkezinin amaçlarına,
    faaliyet alanlarına, yönetim organlarına, yönetim organlarının görevlerine
    ve çalışma şekline ilişkin usul ve esasları düzenlemektir.
Kapsam
MADDE 2-
(1) Bu Yönetmelik; Manisa Celal Bayar Üniversitesi
    Bilgisayar Uygulama ve Araştırma Merkezinin amaçlarına, faaliyet
    alanlarına, yönetim organlarına, yönetim organlarının görevlerine ve
    çalışma şekline ilişkin hükümleri kapsar.
Dayanak
MADDE 3-
(1) Bu Yönetmelik;
4/11/1981
tarihli ve 2547 sayılı Yükseköğretim Kanununun 7
nci
maddesinin birinci fıkrasının (d) bendinin (2) numaralı alt bendi ile 14
    üncü maddesine dayanılarak hazırlanmıştır.
Tanımlar
MADDE 4-
(1) Bu Yönetmelikte geçen;
a) Danışma Kurulu: Merkezin Danışma Kurulunu,
b) Merkez: Manisa Celal Bayar Üniversitesi
    Bilgisayar Uygulama ve Araştırma Merkezini,
c) Müdür: Merkezin Müdürünü,
ç) Rektör: Manisa Celal Bayar Üniversitesi
    Rektörünü,
d) Üniversite: Manisa Celal Bayar Üniversitesini,
e) Yönetim Kurulu: Merkezin Yönetim Kurulunu,
ifade
eder.
İKİNCİ BÖLÜM
Merkezin
    Amaçları ve Faaliyet Alanları
Merkezin
    amaçları
MADDE 5-
(1) Merkezin amaçları şunlardır:
a) Bilişim teknolojileri ile ilgili bilimsel ve
    teknolojik konularda araştırma yapmak ve yaptırmak.
b) Bilişim teknolojileri ile ilgili uluslararası
    teknolojik ve endüstriyel gelişmeleri izlemek, araştırmak ve ülkemize aktarmak.
c) Yayın, eğitim, danışmanlık, proje hazırlama,
    bilişim teknolojilerini üretme çalışmaları yapmak.
Merkezin
    faaliyet alanları
MADDE 6-
(1) Merkezin faaliyet alanları şunlardır:
a) Bilişim teknolojileri konusunda araştırma ve
    uygulamalar yapmak.
b)
Web
    geliştirme, siber güvenlik, veri bilimi, makine öğrenmesi, yapay
zeka
ve diğer güncel bilişim teknolojileri konularında
    araştırma ve uygulama yapacak öğretim elemanı ve öğrencilerin yetişmesini
    teşvik etmek ve yardımcı olmak.
c) Araştırma ve uygulama faaliyetleri için ulusal
    ve uluslararası iş birlikleri yapmak.
ç) Ülkemizin bilişim teknolojileri alanında
    ilerleme ve gelişimini ilgilendiren konu ve sorunları, ilgili kurumlar ile
    iş birliği yaparak incelemek ve çözümlemeye yardımcı olmak.
d) Üniversitenin bölüm ve birimleri arasındaki
    ortak kullanımda olan bilişim teknolojilerinin etkin kullanımı için gerekli
    iş birliğini sağlamak.
e) Web geliştirme, siber güvenlik, veri bilimi,
    makine öğrenmesi, yapay
zeka
gibi modern ve
    geleceğe yönelik konularla ilgili seminer, eğitim ve kurs düzenlemek ve
    bilimsel yayınlar yapmak.
f) Üniversite birimlerine ve diğer gerçek ve tüzel
    kişilere bilgi işlem hizmetleri vermek, danışmanlık yapmak, proje
    hazırlamak, bilişim teknolojileri bakım-onarım ve üretimi yapmak.
g) Web geliştirme, siber güvenlik, veri bilimi,
    makine öğrenmesi, yapay
zeka
gibi modern ve
    geleceğe yönelik konularda kamu ve özel sektöre hizmet sunmak, eğitim ve
    araştırmalar yapmak.
ğ) Merkezin amaçlarına uygun ilgili mevzuat
    hükümleri kapsamında diğer çalışmaları yapmak.
ÜÇÜNCÜ BÖLÜM
Merkezin
    Yönetim Organları ve Görevleri
Merkezin
    yönetim organları
MADDE 7-
(1) Merkezin yönetim organları şunlardır:
a) Müdür.
b) Yönetim Kurulu.
c) Danışma Kurulu.
Müdür
MADDE 8-
(1) Müdür, Merkezin faaliyet alanlarıyla ilgili
    çalışmaları bulunan Üniversitede devamlı statüde görev yapan öğretim
    üyeleri arasından üç yıl süreyle Rektör tarafından görevlendirilir. Görev
    süresi sona eren Müdür, Rektör tarafından tekrar görevlendirilebileceği
    gibi süresi bitmeden de aynı usulle görevden alınabilir. Müdür, Merkezin
    çalışmalarının düzenli olarak yürütülmesinden ve geliştirilmesinden Rektöre
    karşı sorumludur.
(2) Müdüre çalışmalarında yardımcı olmak üzere,
    Merkezin faaliyet alanlarıyla ilgili çalışmaları bulunan, Üniversitede
    devamlı statüde görev yapan öğretim elemanları arasından en çok iki kişi
    Müdürün önerisi üzerine Rektör tarafından müdür yardımcısı olarak
    görevlendirilir. Müdür yardımcılarının görev süresi üç yıl olup Müdürün
    kendilerine vereceği görevleri yaparlar. Müdürün görevi sona erdiğinde
    müdür yardımcılarının görevi de kendiliğinden sona erer. Müdürün
    bulunmadığı zamanlarda müdür yardımcılarından biri Müdüre vekâlet eder.
    Göreve vekâlet altı aydan fazla sürerse yeni bir Müdür görevlendirilir.
Müdürün
    görevleri
MADDE 9-
(1) Müdürün görevleri şunlardır:
a) Merkezi temsil etmek.
b) Merkezin çalışmalarının idari açıdan düzenli
    olarak yürütülmesini ve geliştirilmesini sağlamak.
c) Araştırma ve uygulama projelerini yapacak proje
    elemanlarını, proje yürütücülerini belirlemek ve görevlendirilmelerini
    sağlamak üzere Yönetim Kuruluna sunmak.
ç) Danışma Kurulunu toplantıya çağırmak ve Danışma
    Kuruluna başkanlık etmek.
d) Merkezin yıllık faaliyet raporunu ve bir sonraki
    yıla ait yıllık çalışma programını Yönetim Kurulunun görüşünü alarak
    hazırlamak, onaylanmış şekli ile Rektöre sunmak.
e) Yönetim Kurulunu toplantıya çağırmak, bu
    toplantıların gündemini hazırlamak ve toplantılara başkanlık etmek, Yönetim
    Kurulu kararlarını uygulamak.
Yönetim
    Kurulu
MADDE 10-
(1) Yönetim Kurulu; Müdürün başkanlığında, müdür
    yardımcıları ve Müdürün önerisi üzerine Merkezin faaliyet alanlarıyla
    ilgili çalışmaları bulunan Üniversite öğretim elemanları arasından Rektör
    tarafından üç yıllık süre için görevlendirilen en fazla üç üye olmak üzere
    toplam en fazla altı üyeden oluşur. Süresi biten üyeler yeniden
    görevlendirilebilir. Süresi bitmeden ayrılanların veya altı aydan fazla
    Üniversite dışında görevlendirilenlerin yerine, kalan süreyi tamamlamak
    üzere yeni üyeler aynı usulle görevlendirilir.
(2) Yönetim Kurulu, Müdürün daveti üzerine yılda en
    az dört kez salt çoğunlukla toplanır ve kararlar oy çokluğu ile alınır.
    Oyların eşitliği halinde Müdürün kullandığı oy yönünde çoğunluk sağlanmış
    kabul edilir. Müdürün önerisi üzerine, gerektiğinde Üniversite içinden ve
    dışından konu ile ilgili bilgi, beceri ve deneyim sahibi kişiler de görüş
    bildirmek amacı ile oy hakkı olmaksızın Yönetim Kurulu toplantılarına
    katılabilirler. Yönetim Kurulu kararları, Rektörün onayından sonra
    uygulamaya konulur.
Yönetim
    Kurulunun görevleri
MADDE 11-
(1) Yönetim Kurulunun görevleri şunlardır:
a) Merkezin amaçları, faaliyet alanları ve yönetimi
    ile ilgili konularda kararlar almak.
b) Merkezin yıllık faaliyet raporunu ve yıllık
    çalışma programını görüşerek karara bağlamak.
c) Araştırma, yayın, öğretim ve diğer çalışma
    alanlarına ilişkin konularda karar almak.
ç) Merkez bünyesinde kurulacak olan bilimsel
    çalışma gruplarını ve komisyonları belirlemek ve görevlendirilmeleri için
    Rektörün onayına sunmak.
d) Merkezde görevlendirilecek idari ve teknik
    personeli belirleyerek görevlendirilmeleri için Rektörün onayına sunmak.
e) Merkezin uzun vadeli bilimsel, idari plan ve
    programını hazırlamak ve Rektöre sunmak.
Danışma
    Kurulu
MADDE 12-
(1) Danışma
    Kurulu; Müdür, Merkezin faaliyet alanlarında çalışmalar yürüten veya
    çalışma alanları bakımından Merkez faaliyetlerine katkısı olacak Üniversite
    öğretim elemanları ile istekleri halinde diğer kamu veya özel kurum ve
    kuruluş temsilcileri, kişiler ve ilgili mevzuat hükümlerine uygun olarak
    yurt dışındaki uzmanlar arasından Müdürün önerisi üzerine Rektör tarafından
    üç yıllığına görevlendirilen altı üye olmak üzere toplam yedi üyeden
    oluşur.
Süresi biten üyeler
    yeniden görevlendirilebilir. Herhangi bir nedenle görevinden ayrılan üyenin
    yerine kalan süreyi tamamlamak üzere aynı usulle yeni bir üye
    görevlendirilir.
(2) Danışma Kurulu, Müdürün başkanlığında çoğunluk
    koşulu aranmadan yılda en az iki kez toplanır. Müdür gerekli gördüğü
    takdirde de Danışma Kurulunu toplantıya çağırabilir.
Danışma
    Kurulunun görevleri
MADDE 13-
(1) Danışma Kurulunun görevleri şunlardır:
a) Merkezin uzun vadeli bilimsel faaliyet
    planlarını değerlendirerek, Yönetim Kuruluna önerilerde bulunmak.
b) Merkeze çalışmalarında bilimsel ve idari açıdan
    bilgi, deneyim, görüş ve önerilerde bulunarak katkı sağlamak.
c) Merkez ile ilgili kuruluş ve sektörler arasında
    iletişim kurulmasını sağlamak.
ç) Müdür ve Yönetim Kurulu tarafından Danışma
    Kurulu gündemine getirilen diğer konularda önerilerde bulunmak,
    değerlendirme yapmak.
DÖRDÜNCÜ BÖLÜM
Çeşitli ve Son
    Hükümler
Personel
    ihtiyacı
MADDE 14-
(1) Merkezin akademik, teknik ve idari personel
    ihtiyacı 2547 sayılı Kanunun 13 üncü maddesi uyarınca Rektör tarafından
    görevlendirilen personel ile karşılanır.
Harcama
    yetkilisi
MADDE 15-
(1) Merkezin harcama yetkilisi Müdürdür.
Hüküm
    bulunmayan haller
MADDE 16-
(1) Bu Yönetmelikte hüküm bulunmayan hallerde 2547
    sayılı Kanun ve ilgili diğer mevzuat hükümleri uygulanır.
Yürürlükten
    kaldırılan yönetmelik
MADDE 17-
(1)
7/1/1998
tarihli ve
    23223 sayılı Resmî Gazete’de yayımlanan Celal Bayar Üniversitesi Bilgisayar
    Araştırma ve Uygulama Merkezi Yönetmeliği yürürlükten kaldırılmıştır.
Yürürlük
MADDE 18-
(1) Bu Yönetmelik yayımı tarihinde yürürlüğe
    girer.
Yürütme
MADDE 19-
(1) Bu Yönetmelik hükümlerini
    Manisa Celal Bayar Üniversitesi Rektörü yürütür.