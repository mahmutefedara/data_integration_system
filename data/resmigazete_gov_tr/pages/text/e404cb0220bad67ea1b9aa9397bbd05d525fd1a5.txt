9 Ocak 2026 CUMA
9 Ocak 2026 CUMA
Resmî Gazete
Sayı : 33132
YÖNETMELİK
İstanbul
Medipol
Üniversitesinden:
İSTANBUL
    MEDİPOL ÜNİVERSİTESİ TÜRKÇE ÖĞRETİMİ UYGULAMA
VE ARAŞTIRMA
    MERKEZİ YÖNETMELİĞİ
BİRİNCİ BÖLÜM
Başlangıç
    Hükümleri
Amaç
MADDE 1-
(1) Bu Yönetmeliğin amacı; İstanbul
Medipol
Üniversitesi Türkçe Öğretimi Uygulama ve Araştırma
    Merkezinin amaçlarına, faaliyet alanlarına, yönetim organlarına, yönetim
    organlarının görevlerine ve çalışma şekline ilişkin usul ve esasları
    düzenlemektir.
Kapsam
MADDE 2-
(1) Bu Yönetmelik; İstanbul
Medipol
Üniversitesi Türkçe Öğretimi Uygulama ve Araştırma Merkezinin amaçlarına,
    faaliyet alanlarına, yönetim organlarına, yönetim organlarının görevlerine
    ve çalışma şekline ilişkin hükümleri kapsar.
Dayanak
MADDE 3-
(1) Bu Yönetmelik,
4/11/1981
tarihli ve 2547 sayılı Yükseköğretim Kanununun 7
nci
maddesinin birinci fıkrasının (d) bendinin (2) numaralı alt bendi ile 14
    üncü maddesine dayanılarak hazırlanmıştır.
Tanımlar
MADDE 4-
(1) Bu Yönetmelikte geçen;
a) Danışma Kurulu: Merkezin Danışma Kurulunu,
b) Merkez: İstanbul
Medipol
Üniversitesi Türkçe Öğretimi Uygulama ve Araştırma Merkezini,
c) Müdür: Merkezin Müdürünü,
ç) Rektör: İstanbul
Medipol
Üniversitesi Rektörünü,
d) Üniversite: İstanbul
Medipol
Üniversitesini,
e) Yönetim Kurulu: Merkezin Yönetim Kurulunu,
ifade
eder.
İKİNCİ BÖLÜM
Merkezin
    Amaçları ve Faaliyet Alanları
Merkezin
    amaçları
MADDE 5-
(1) Merkezin amaçları şunlardır:
a) Yükseköğretim kurumlarında öğrenim görmek için
    yurt dışından gelecek yabancı uyruklu öğrencilere Türkçe öğretmek.
b) Yabancılara Türkçe öğretmek amacıyla Türkiye’den
    yurt dışına gidecek öğretim elemanlarının yetiştirilmesini sağlamak.
c) İhtiyaç duyulan yabancı dillerde kurslar
    düzenlemek, gerekli dokümantasyon ve materyal çalışmaları yapmak.
ç) İlgili ulusal ve uluslararası kurum ve
    kuruluşlarla iş birliği yaparak ortak proje faaliyetleri yürütmek ve oluşturulan
    bilgi birikiminin ulusal ve uluslararası alanda çeşitli etkinliklerle
    paylaşılmasını sağlamak.
d) Türkçenin öğretiminde karşılaşılan sorunları
    işleyen özgün araştırma ve incelemeye dayalı bilimsel çalışmalara zemin
    hazırlamak.
Merkezin
    faaliyet alanları
MADDE 6-
(1) Merkezin faaliyet alanları şunlardır:
a) Merkezin amaçları doğrultusunda yerel, ulusal ve
    uluslararası diğer kurum ve kuruluşlarla iş birliği içerisinde çalışmalar
    yapmak, kurslar düzenlemek, özel veya resmî kuruluşlardan gelecek istekler
    doğrultusunda projeler ve projelerle ilgili uygulama birimlerini
    oluşturmak, bu birimlere katılmak, desteklemek ve yürütmek.
b) Yabancılara Türkçe öğretiminin faaliyet
    alanlarına yönelerek bu alanlara özgü araştırmalar ve uygulamalar yapmak.
c) Yabancılara Türkçe öğretimi konusunda ülke
    politikalarının geliştirilmesinde yardımcı olmak.
ç) Öğrencilerin ve araştırmacıların; Merkezin
    amaçlarıyla ilgili konularda eğitim, araştırma ve öğretim yapmalarını
    sağlamak, bu konuda yardımcı olmak.
d) İş birliği yapılan bilim alanlarında kamu veya
    özel sektör personelinin eğitimi için kurs, seminer, konferans ve her türlü
    bilimsel toplantı ile benzeri faaliyetler düzenlemek.
e) Türkiye Cumhuriyeti Hükümetinin yaptığı ikili
    anlaşmalar çerçevesinde üniversitelerin ilgili birimleri ve diğer kamu
    kurum ve kuruluşları ile ortak eğitim, öğretim, araştırma, uygulama ve
    yayın faaliyetlerinde bulunmak.
f) Dil eğitimi ve öğretimi konusunda programlar
    hazırlayıp yöntemler geliştirmek, dil öğretim araçlarını öğrencilerin
    gereksinimlerine göre düzenlemek.
g) Türkçenin dünya dillerinden biri olması için
    çalışmalar yapmak ve Türkçeye olan merakı arttırmak.
ğ) Türkçe konuşan kişi sayısını arttırarak ortak
    kültürel değerler oluşturulmasını sağlamak.
h) Türkçe ve yabancı dillerin öğretimi ile ilgili
    araştırma ve uygulamaları teşvik etmek, yapılan araştırmaları duyurmak için
    seminer, kurs ve toplantılar düzenlemek.
ı) Türkçe ve yabancı dil öğretiminin verimli hale
    getirilmesi için bu dillerin öğretimi arasında karşılaştırmalı çalışmalar
    yapmak.
i) Kurum ve kuruluşların istekleri doğrultusunda
    dil sınavları düzenlemek.
j) Hastanede staj yapacak sağlık öğrencileri için
    özel müfredatla eğitim düzenlemek ve eğitim vermek.
ÜÇÜNCÜ BÖLÜM
Merkezin
    Yönetim Organları ve Görevleri
Merkezin
    yönetim organları
MADDE 7-
(1) Merkezin yönetim organları şunlardır:
a) Müdür.
b) Yönetim Kurulu.
c) Danışma Kurulu.
Müdür
MADDE 8-
(1) Müdür; Merkezin faaliyet alanları ile ilgili
    çalışmaları bulunan Üniversitenin öğretim elemanları arasından
Rektörün
teklifi üzerine Mütevelli Heyet
    tarafından üç yıllık süre
için
görevlendirilir. Görev süresi sona eren Müdür yeniden görevlendirilebilir.
(2) Müdüre çalışmalarında yardımcı olmak üzere
    Üniversitenin öğretim elemanları arasından en fazla iki kişi Müdürün
    önerisi üzerine Rektör tarafından müdür yardımcısı olarak görevlendirilir.
    Müdür, görevi başında bulunmadığı zamanlarda müdür yardımcılarından birini
    vekil olarak bırakır. Vekâletin altı aydan fazla sürmesi durumunda Müdürün
    görevi sona erer ve yeni bir Müdür görevlendirilir. Müdürün görevi sona
    erdiğinde müdür yardımcılarının da görevi sona erer.
(3) Müdür; Merkezin faaliyetleri doğrultusundaki
    çalışmaların düzenli bir şekilde yürütülmesinden, Merkezin tüm
    etkinliklerinin gözetim ve denetiminden ve bu konularda gerekli önlemlerin
    alınmasından Rektöre karşı sorumludur.
Müdürün
    görevleri
MADDE 9-
(1) Müdürün görevleri şunlardır:
a) Merkezi yönetmek ve temsil etmek.
b) Yönetim Kuruluna ve Danışma Kuruluna başkanlık
    etmek.
c) Merkezin faaliyetlerinin düzenli olarak
    yürütülmesini sağlamak, gözetim ve denetimini yapmak.
ç) Merkez çalışmalarının gerektirdiği görev
    dağılımını yapmak.
d) Her eğitim-öğretim yılı sonunda Merkezin genel
    durumu ve işleyişi hakkındaki raporunu, Yönetim Kurulunun görüşünü aldıktan
    sonra Rektöre sunmak.
Yönetim
    Kurulu
MADDE 10-
(1) Yönetim Kurulu, Müdürün
    başkanlığında, müdür yardımcıları ve Merkezin faaliyet alanları ile ilgili
    çalışmaları bulunan Üniversite öğretim elemanları arasından Müdürün önerisi
    üzerine Rektör tarafından üç yıllık süre için görevlendirilen iki kişi olmak
    üzere toplam en fazla beş üyeden oluşur. Görev süresi sona eren üye yeniden
    görevlendirilebilir. Görev süresi bitiminden önce görevden ayrılan üyenin
    yerine kalan süreyi tamamlamak üzere aynı usulle yeni üye görevlendirilir.
(2) Yönetim Kurulu, Müdürün çağrısı üzerine ayda en
    az bir kez salt çoğunlukla toplanır ve kararlar oy çokluğuyla alınır.
Yönetim
    Kurulunun görevleri
MADDE 11-
(1) Yönetim Kurulunun görevleri
    şunlardır:
a) Merkezin faaliyeti ve yönetimi ile ilgili
    konularda karar almak.
b) Merkezde görevlendirilecek personelin tespiti
    ile ilgili konularda Müdürün tekliflerini incelemek ve Rektöre önerilmesine
    karar vermek.
c) Müdürün her faaliyet yılı sonunda hazırlayacağı
    faaliyet raporunun düzenlenmesine ilişkin esasları tespit etmek ve bir
    sonraki yıla ait çalışma programını hazırlamak.
ç) Araştırma, yayın ve öğretimle ilgili konularda
    karar vermek.
d) Gerekli hâllerde Merkezin faaliyetleri ile
    ilgili geçici çalışma grupları kurmak ve bunların görevlerini düzenlemek.
e) Merkez komisyonlarının ve işleyişi hakkında
    ilkeleri belirlemek.
f) Merkeze bağlı komisyon açılması ve kapatılması
    ile ilgili usul ve esasları belirlemek, bu konuda Rektöre öneride
    bulunulmasına karar vermek.
g) Yurt içi ve yurt dışındaki kamu kurumları ve
    özel sektör kuruluşları ile ortaklaşa yürütülecek çalışmaların esas ve
    usullerini tespit etmek.
ğ) Müdürün, Merkezin yönetimi ile ilgili getireceği
    konuları değerlendirerek karara bağlamak.
Danışma
    Kurulu ve görevi
MADDE 12-
(1) Danışma
    Kurulu; Müdürün başkanlığında, Merkezin faaliyet alanları ile ilgili
    çalışmaları bulunan Üniversite içinden ya da diğer üniversitelerden öğretim
    elemanları, kamu kurum ve kuruluşlarının temsilcileri, özel sektör
    temsilcileri ve alana katkı sunabilecek yurt içinden veya yurt dışından
    uzman kişiler arasından Rektör tarafından görevlendirilen yedi üye olmak
    üzere toplam sekiz üyeden oluşur.
(2) Danışma Kurulu, Müdürün daveti üzerine salt
    çoğunlukla toplanır ve kararlar toplantıya katılanların oy çokluğu ile
    alınır.
(3) Danışma Kurulunun görevi; Merkezin faaliyet
    alanları ile ilgili Yönetim Kuruluna öneriler sunmaktır.
DÖRDÜNCÜ BÖLÜM
Çeşitli ve Son
    Hükümler
Komisyon
    başkanları
MADDE 13-
(1) Merkezde eğitim ve öğretim
    işlerinin yürütülmesi için öğrenci sayısına göre komisyonlar oluşturulur ve
    komisyon başkanları görevlendirilir. Söz konusu komisyonların kurulması ile
    ilgili esaslar Yönetim Kurulu tarafından belirlenir.
(2) Komisyon başkanı, alanında uzman Üniversite
    öğretim elemanları veya birim idarî personel arasından Müdür tarafından üç
    yıl için görevlendirilir. Süresi biten komisyon başkanı aynı usulle yeniden
    görevlendirilebilir. Komisyon başkanları faaliyetlerinden Müdüre karşı
    sorumludur.
Komisyon
    başkanlarının görevleri
MADDE 14-
(1) Komisyon başkanlarının
    görevleri şunlardır:
a) Merkez bünyesinde gerçekleştirilecek eğitimi
    planlamak, bilimsel çalışmaları düzenlemek, izlemek.
b) Sınav sorularının hazırlanması,
    ölçme-değerlendirme gibi eğitim-öğretimle ilgili teknik ilkeleri belirlemek,
    uygulamaları denetlemek.
c) Hizmet içi eğitim çalışmalarını düzenlemek ve
    yürütmek.
ç) Yeni öğretim elemanlarına göreve hazırlayıcı
    programlar düzenlemek.
d) Akreditasyon ve kalite çalışmalarını yönetmek.
e) Öğrencilerin ihtiyaçlarına uygun olarak sağlık
    bölümünde okuyan öğrencilerin hastane stajına hazırlığı için Tıbbî Türkçe
    alanında ilgili eğitim programları planlamak.
Personel
    ihtiyacı
MADDE 15-
(1) Merkezin akademik, teknik ve
    idari personel ihtiyacı, 2547 sayılı Kanunun 13 üncü maddesi uyarınca
    Rektör tarafından görevlendirilen personel ile karşılanır.
Hüküm
    bulunmayan haller
MADDE 16-
(1) Bu Yönetmelikte hüküm
    bulunmayan hallerde, 2547 sayılı Kanun ve ilgili diğer mevzuat hükümleri
    uygulanır.
Yürürlükten
    kaldırılan yönetmelik
MADDE 17-
(1)
26/2/2019
tarihli ve 30698 sayılı Resmî Gazete’de yayımlanan İstanbul
Medipol
Üniversitesi Türkçe Öğretimi Uygulama ve
    Araştırma Merkezi Yönetmeliği yürürlükten kaldırılmıştır.
Yürürlük
MADDE 18-
(1) Bu Yönetmelik yayımı tarihinde
    yürürlüğe girer.
Yürütme
MADDE 19-
(1) Bu Yönetmelik hükümlerini
    İstanbul
Medipol
Üniversitesi Rektörü yürütür.