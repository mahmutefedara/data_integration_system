9 Ocak 2026 CUMA
9 Ocak 2026 CUMA
Resmî Gazete
Sayı : 33132
YÖNETMELİK
Niğde Ömer
Halisdemir
Üniversitesinden:
NİĞDE ÖMER
    HALİSDEMİR ÜNİVERSİTESİ GİRİŞİMCİLİK
UYGULAMA VE
    ARAŞTIRMA MERKEZİ YÖNETMELİĞİ
BİRİNCİ BÖLÜM
Başlangıç
    Hükümleri
Amaç
MADDE 1-
(1) Bu Yönetmeliğin amacı, Niğde Ömer
Halisdemir
Üniversitesi Girişimcilik Uygulama ve Araştırma
    Merkezinin amacına, faaliyet alanlarına, yönetim organlarına, yönetim
    organlarının görevlerine ve çalışma şekline ilişkin usul ve esasları
    düzenlemektir.
Kapsam
MADDE 2-
(1) Bu Yönetmelik, Niğde Ömer
Halisdemir
Üniversitesi Girişimcilik Uygulama ve Araştırma Merkezinin amacına,
    faaliyet alanlarına, yönetim organlarına, yönetim organlarının görevlerine
    ve çalışma şekline ilişkin hükümleri kapsar.
Dayanak
MADDE 3-
(1) Bu Yönetmelik,
4/11/1981
tarihli ve 2547 sayılı Yükseköğretim Kanununun 7
nci
maddesinin birinci fıkrasının (d) bendinin (2) numaralı alt bendi ile 14
    üncü maddesine dayanılarak hazırlanmıştır.
Tanımlar
MADDE 4-
(1) Bu Yönetmelikte geçen;
a) Danışma Kurulu: Merkezin Danışma Kurulunu,
b) Merkez: Niğde Ömer
Halisdemir
Üniversitesi Girişimcilik Uygulama ve Araştırma Merkezini,
c) Müdür: Merkezin Müdürünü,
ç) Rektör: Niğde Ömer
Halisdemir
Üniversitesi Rektörünü,
d) Üniversite: Niğde Ömer
Halisdemir
Üniversitesini,
e) Yönetim Kurulu: Merkezin Yönetim Kurulunu,
ifade
eder.
İKİNCİ BÖLÜM
Merkezin Amacı
    ve Faaliyet Alanları
Merkezin
    amacı
MADDE 5-
(1) Merkezin
    amacı; bölgesel, ulusal ve uluslararası düzeyde refah ve kalkınmaya katkıda
    bulunmak üzere Üniversite, kamu ve özel sektör iş birliğini geliştirerek
    tarafların liderlik, yönetişim, yenilikçilik ve girişimcilik alanlarında
    bilgi birikimlerini artırmak; Üniversite öğrencilerine girişimcilik ve
    yenilikçi fikirlerinin ilk aşamasında gerekli desteği sağlamak; eğitim,
    rehberlik, koçluk ve danışmanlık hizmetleri sunmak; kuluçka merkezi kurmak;
    araştırma çalışmaları yapmak, iş dünyası temsilcileri ve girişimcilerde
    liderlik, yönetişim, yenilikçilik ve girişimcilik vasıflarının
    geliştirilmesi ve bu yönde yeteneklerinin zenginleştirilmesine yönelik
    Üniversite içinde ve dışında faaliyetler düzenlemektir.
Merkezin
    faaliyet alanları
MADDE 6-
(1) Merkezin faaliyet alanları şunlardır:
a) Kamu ve özel sektörde ihtiyaç duyulan kaliteli
    liderlerin ve girişimcilerin yetiştirilebilmesi ve yönetsel sisteme
    kazandırılabilmesi, yöneticilerin, çalışanların, öğrencilerin ve diğer
    kişilerin liderlik, yönetişim, yenilikçilik ve girişimcilik vasıflarının
    artırılması ve yönetim süreçlerinin iyileştirilmesi için faaliyetlerde
    bulunmak.
b) Çağdaş gelişmeler, uygulamalar ve bilimsel
    yöntemler ışığında eğitim, uygulama, bilimsel araştırma yapma olanağı
    sunmak ve bu yolla kurumsal ölçekte liderlik ve yönetsel kapasiteler ile
    girişimcilik becerilerinin gelişmesine katkı sağlamak.
c) Yönetim, liderlik, karar verme, güdüleme,
    örgütsel değişimin yönetimi, hızlı değişim dönemlerinde karar verme ve
    liderlik, toplam kalite, takım çalışması yapma, yenilikçilik ve
    girişimcilik ve benzeri konularda yaşanan güncel gelişmeleri kuramsal
    olarak ve uygulama açısından inceleyerek bireysel ve kurumsal liderliği ve
    girişimciliği geliştirmek için çalışmalar gerçekleştirmek.
ç) Liderlik ve yönetim süreçleri ile ilgili kamu ve
    özel sektör kurum ve kuruluşlarının çalışmalarına katkıda bulunmak, iş
    birliği yapmak, koçluk, danışmanlık hizmetleri sunmak ve veri sağlamak.
d) Liderlik, koçluk, yönetişim, yenilikçilik,
    yenilikçi iş fikirlerinin hayata geçirilmesi ve girişimcilik konularında
    ulusal ve uluslararası düzeyde seminerler, konferanslar, kongreler,
sempozyumlar
, sertifika programları düzenlemek;
    araştırma, inceleme ve projeler yapmak, yaptırmak ve bu gibi çalışmalara
    katılmak; öğrenci ve öğretim elemanlarının katılımının sağlanmasını teşvik
    etmek.
e) Yeni ve yenilikçi iş fikirlerinin oluşmasında
    destek sağlamak ve bunların hayata geçirilmesinde öncü görevi görmek.
f) Girişimcilere liderlik, yönetişim, koçluk,
    yenilikçilik, girişimcilik, iş fikri, pazar araştırması, fizibilite etütleri,
    teknik analizler, ürün tasarımı, araştırma ve geliştirme (AR-GE) ve
    mühendislik desteklerinin sağlandığı bir kuluçka merkezi görevini icra
    etmek.
g) Üniversitenin bütün akademik birimlerinde
    öğrenci ve öğretim elemanlarına yönelik liderlik ve girişimcilik ile ilgili
    lisans ve lisansüstü düzeyde derslerin verilmesine yönelik katkı sağlamak,
    sertifika programlarını tek başına veya diğer merkez ve kurumlarla ortak
    olarak düzenlemek ve uygulamak.
ğ) Diğer ülkelerdeki ortaöğretim ve yükseköğretim
    öğrencilerinin, iş adamı, bürokrat ve yöneticilerle bir araya gelecekleri
    liderlik, koçluk ve yönetişim
çalıştayları
ve yaz
    kursları düzenlemek, düzenlenen faaliyetlere destek vermek, öğretim
    elemanlarının ve öğrencilerin bu faaliyetlere katılımını sağlamak.
h) Uluslararası düzeyde, özel sektör ve sivil
    toplum kuruluşları ile ilişkileri geliştirerek liderlik, koçluk, yenilikçilik
    ve girişimcilik alanlarında tek başına veya ortak eğitimler düzenlemek.
ı) Ülkemiz ve uluslararası alanda kaynak, üretim,
    girişim potansiyelini analiz ederek hedef bölgelerde bir yenilikçilik ve
    girişimcilik kültürü oluşturmak ve girişimcilik hakkında toplumu
    bilinçlendirerek girişimciliği özendirmek, parlak iş fikirlerini ortaya çıkarmak
    adına yarışmalar düzenlemek, iş fikirlerini alabilecek ve değerlendirecek
    mekanizmalar oluşturmak.
i) Mesleki yatırımcılık ve risk sermayesi gibi
    kavramların tanıtılması ve yaygınlaştırılması amacıyla sermayedarlara
    mevcut potansiyel hakkında bilgilendirme yapmak.
j) Başarılı liderlerin, girişimcilerin ve iş
    modellerinin örnek alınması ve potansiyel lider ve girişimcilere rehber
    olması amacıyla çeşitli platformlarda bu kişilerin bir araya gelmelerini
    sağlamak.
ÜÇÜNCÜ BÖLÜM
Merkezin
    Yönetim Organları ve Görevleri
Merkezin
    yönetim organları
MADDE 7-
(1) Merkezin yönetim organları şunlardır:
a) Müdür.
b) Yönetim Kurulu.
c) Danışma Kurulu.
Müdür,
    müdür yardımcıları ve görevleri
MADDE 8-
(1) Müdür, Rektör tarafından, Merkezin faaliyet
    alanlarıyla ilgili çalışmaları bulunan Üniversite öğretim elemanları
    arasından üç yıl süreyle görevlendirilir. Süresi biten Müdür yeniden
    görevlendirilebilir.
(2) Müdüre çalışmalarında yardımcı olmak üzere, Üniversite
    öğretim elemanları arasından Müdürün önerisi ile Rektör tarafından üç yıl
    süreyle iki müdür yardımcısı görevlendirilir. Müdürün görevi sona erdiğinde
    yardımcıların da görevi sona erer. Müdür yardımcıları Müdürün verdiği
    işleri yapar. Müdür yardımcılarından biri Müdürün bulunmadığı zamanlarda
    kendisine vekâlet eder. Göreve vekâlet altı aydan fazla sürerse yeni bir
    Müdür görevlendirilir.
(3) Müdürün görevleri; Merkezi temsil etmek,
    Yönetim ve Danışma Kurullarına başkanlık yapmak, Merkezin yıllık faaliyet
    raporunu hazırlamak ve Yönetim Kurulunun görüşünü aldıktan sonra Rektöre
    sunmak ve Merkezin çalışmalarının belirlenen amaçlar doğrultusunda
    yürütülmesini sağlamaktır.
Yönetim
    Kurulu ve görevleri
MADDE 9-
(1) Yönetim Kurulu, Müdür ve Müdürün önerisi,
    Rektörün onayı ile Merkezin faaliyet alanlarıyla ilgili çalışmaları bulunan
    Üniversite öğretim elemanları arasından, üç yıl için görevlendirilen dört
    öğretim elemanı ile birlikte toplam beş üyeden oluşur. Görev süresi biten
    üye yeniden görevlendirilebilir. Üyeliğin herhangi bir nedenle boşalması
    halinde kalan süreyi tamamlamak üzere yeni bir üye görevlendirilir.
(2) Yönetim Kurulu yılda en az iki kez salt
    çoğunlukla toplanır ve kararlar oy çokluğuyla alınır. Oyların eşitliği
    halinde Müdürün oyu yönünde çoğunluk sağlanmış sayılır.
(3) Yönetim Kurulunun görevleri, Müdür tarafından
    getirilen önerileri, görüşleri ve yıllık faaliyet raporunu karara bağlamak
    ve Merkezin amaçlarını gerçekleştirme konusunda Müdüre yardımcı olmaktır.
Danışma
    Kurulu ve görevleri
MADDE 10-
(1) Danışma Kurulu, Müdür ve
    Üniversite içinden veya talep halinde Üniversite dışından, liderlik ve
    girişimcilik ile ilgili faaliyetlerde mesleki, akademik ve saha deneyimi
    olan kişiler arasından Yönetim Kurulunun önerisi üzerine Rektör tarafından
    üç yıl süreyle görevlendirilen altı üye olmak üzere toplam yedi üyeden
    oluşur.
(2) Danışma Kurulu yılda en az bir kez toplanır,
    toplantılarda toplantı ve karar nisabı aranmaz.
(3) Danışma Kurulu, Merkezin faaliyetleri ile
    ilgili konularda Yönetim Kuruluna tavsiyelerde bulunur.
DÖRDÜNCÜ BÖLÜM
Çeşitli ve Son
    Hükümler
Harcama
    yetkilisi
MADDE 11-
(1) Merkezin harcama yetkilisi
    Müdürdür.
Personel
    ihtiyacı
MADDE 12-
(1) Merkezin akademik, teknik ve
    idari personel ihtiyacı, 2547 sayılı Kanunun 13 üncü maddesi uyarınca
    Rektör tarafından görevlendirilen personel tarafından karşılanır.
Hüküm
    bulunmayan haller
MADDE 13-
(1) Bu Yönetmelikte hüküm
    bulunmayan hallerde 2547 sayılı Kanun ve ilgili diğer mevzuat hükümleri
    uygulanır.
Yürürlük
MADDE 14-
(1) Bu Yönetmelik yayımı tarihinde
    yürürlüğe girer.
Yürütme
MADDE 15-
(1) Bu Yönetmelik hükümlerini
    Niğde Ömer
Halisdemir
Üniversitesi Rektörü
    yürütür.