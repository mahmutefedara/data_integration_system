9 Ocak 2026 CUMA
9 Ocak 2026 CUMA
Resmî Gazete
Sayı : 33132
YÖNETMELİK
Millî Eğitim Bakanlığından:
MİLLÎ EĞİTİM
    BAKANLIĞINA BAĞLI ÖĞRETMENLERİN
ATAMA VE YER DEĞİŞTİRME YÖNETMELİĞİ
BİRİNCİ BÖLÜM
Başlangıç Hükümleri
Amaç ve
    kapsam
MADDE 1-
(1) Bu Yönetmeliğin amacı, Millî Eğitim Bakanlığına
    bağlı resmî eğitim kurumlarının öğretmen kadrolarına yapılacak atamalar ile
    kadrolu öğretmenlerin yer değiştirmelerine ilişkin usul ve esasları
    düzenlemektir.
(2) Bu Yönetmelik, Millî Eğitim Bakanlığına bağlı
    resmî eğitim kurumlarına kadrolu öğretmen olarak atanacaklar ile bu eğitim
    kurumlarında görev yapan öğretmenleri kapsar.
Dayanak
MADDE 2-
(1) Bu Yönetmelik,
14/7/1965
tarihli ve 657 sayılı Devlet Memurları Kanunu, 14/6/1973 tarihli ve 1739
    sayılı Millî Eğitim Temel Kanunu, 10/10/2024 tarihli ve 7528 sayılı
    Öğretmenlik Mesleği Kanunu, 1 sayılı Cumhurbaşkanlığı Teşkilatı Hakkında
    Cumhurbaşkanlığı Kararnamesi ile 16/6/2014 tarihli ve 2014/6459 sayılı Bakanlar
    Kurulu Kararıyla yürürlüğe konulan Millî Eğitim Bakanlığına Bağlı Eğitim
    Kurumları Yönetici ve Öğretmenlerinin Norm Kadrolarına İlişkin Yönetmelik
    hükümlerine dayanılarak hazırlanmıştır.
Tanımlar
MADDE 3-
(1) Bu Yönetmelikte geçen;
a) Akademi: Millî Eğitim Akademisini,
b) Alan: Öğretmenlerin mezun oldukları öğretim
    programına bağlı olarak atandıkları öğretmenlik alanını,
c) Alan değişikliği: Kadrolu öğretmenlerin,
    Bakanlık tarafından belirlenen ve mezun oldukları yükseköğretim programına
    bağlı olarak atanabilecekleri başka alanlara geçişlerini,
ç) Bakan: Millî Eğitim Bakanını,
d) Bakanlık: Millî Eğitim Bakanlığını,
e) BİLSEM: Bilim ve Sanat Merkezlerini,
f) Ders yılı: Millî Eğitim Bakanlığına bağlı resmî
    eğitim kurumlarında derslerin başladığı günden derslerin kesildiği güne
    kadar geçen süreyi,
g)
Eğitim kurumu
:
    Bakanlığa bağlı her kademe ve türdeki resmî örgün ve yaygın eğitim
    faaliyetlerinin yürütüldüğü kurumlar ile bu kurumlarda yürütülen eğitim
    öğretim etkinlikleri için program hazırlama, eğitim araç ve gereci üretme,
    inceleme, değerlendirme, öğrenci ve öğrenci adaylarına uygulanacak seçme
    ve/veya yarışma sınavları için gerekli iş ve işlemleri yürütme, rehberlik
    ve sosyal hizmetler verme yoluyla yardımcı ve destek olan Bakanlığa bağlı
    resmî kurumları,
ğ) Eğitim öğretim yılı: Ders yılının başladığı
    tarihten ertesi ders yılının başladığı tarihe kadar geçen süreyi,
h) Hazırlık eğitimi: Akademi tarafından teorik ve
    uygulamalı olarak verilen öğretmenlik mesleğine hazırlık amaçlı eğitimi,
ı) Hizmet alanı: Bu Yönetmelik hükümlerinin
    uygulanmasında her derece ve türdeki eğitim kurumlarının gruplandırılmasıyla
    oluşturulan alanları,
i) Hizmet bölgesi: Coğrafi durum, ekonomik ve
    sosyal yönden gelişmişlik düzeyi, ulaşım şartları ile hizmet gereklerinin
    karşılanması yönünden birbirine benzerlik gösteren ve EK-1 Hizmet Bölgeleri
    Çizelgesinde oluşturulan bölgeleri,
j) Hizmet puanı: Kadrolu öğretmen ve yöneticilere;
    görev yerlerinin coğrafi durumu, ekonomik ve sosyal yönden gelişmişlik
    düzeyi, görev yaptığı eğitim kurumunun özellikleri, ulaşım şartları ile
    hizmet gereklerinin karşılanması hususları göz önünde bulundurularak
    verilen puanı,
k) İkinci görev: 657 sayılı Kanunun 88 inci maddesi
    ve 7528 sayılı Kanunun 21 inci maddesine göre yapılan yönetici görevlendirmesini,
l) İlçe grubu: Coğrafi özellikler ve ulaşım
    imkânları dikkate alınarak oluşturulan ve EK-2 İlçe Grupları Çizelgesinde
    yer alan ilçe gruplarını,
m) Kadrolu öğretmen: Bakanlığa bağlı resmî eğitim
    kurumlarında 657 sayılı Kanunun 4 üncü maddesinin (A) fıkrası kapsamında
    öğretmen kadrolarında görev yapanları,
n) Norm kadro: Millî Eğitim Bakanlığına bağlı her
    derece ve türdeki örgün ve yaygın eğitim kurumlarında bulunması gereken
    yönetici ve öğretmen sayısını,
o) Nöbetçi belletici öğretmen: Gece dâhil görev
    yapan belletici öğretmeni,
ö) Öğretmen: Bakanlığa bağlı resmî eğitim
    kurumlarında 657 sayılı Kanununun 4 üncü maddesinin (A) ve (B) fıkraları
    kapsamında öğretmen kadro ve pozisyonlarında görev yapanları,
p) Öğretmen ihtiyacı: Alan bazında öğretmen norm
    kadro sayısının mevcut öğretmen sayısından fazla olma durumunu,
r) Özel öğretim kurumları:
8/2/2007
tarihli ve 5580 sayılı Özel Öğretim Kurumları Kanunu kapsamında faaliyet
    gösteren her türlü eğitim kurumunu,
s)
Sağlık kurulu
raporu:
    Sağlık Bakanlığı mevzuatıyla yetkilendirilmiş sağlık kuruluşlarının sağlık
    kurulu tarafından, ilgili mevzuatında belirlenen usul ve esaslara göre
    düzenlenen raporu,
ş) Sözleşmeli öğretmen: Bakanlığa bağlı eğitim
    kurumlarında 657 sayılı Kanunun 4 üncü maddesinin (B) fıkrası kapsamında
    istihdam edilen öğretmenleri,
t) Uzman öğretici: Özel öğretim kurumlarında
    bağımsız olarak ders veren personeli,
u) Yer değiştirme: Kadrolu öğretmenlerin, bu
    Yönetmelikle belirlenen usul ve esaslar çerçevesinde görev yerlerinin
    değiştirilmesi suretiyle yapılan atamayı,
ü) Yıl: Göreve başlama tarihine göre geçen on iki
    aylık süreyi,
v) Yönetici: Öğretmen kadro ve pozisyonlarında
    görev yapanlardan Bakanlığa bağlı resmî eğitim kurumları ile Akademiye
    bağlı eğitim ve uygulama merkezlerinde müdürlük ve müdür yardımcılığı
    görevlerini ikinci görev kapsamında yürütenleri,
y) Zorunlu çalışma yükümlülüğü: Kadrolu
    öğretmenlerin, üçüncü hizmet bölgesinin tüm alanları ile birinci ve ikinci
    hizmet bölgelerinin 4 üncü, 5 inci ve 6
ncı
hizmet alanlarında bu Yönetmelikte belirtilen sürelerde zorunlu olarak
    çalışmalarını,
ifade
eder.
Temel
    ilkeler
MADDE 4-
(1) Bu Yönetmelik çerçevesinde gerçekleştirilen
    atama ve yer değiştirme işlemlerine ilişkin temel ilkeler şunlardır:
a) Öğretmenlerin Ülke genelinde dengeli dağılımını
    sağlamak esastır.
b) Kadrolu öğretmenlerin yer değiştirme suretiyle
    atamaları, her yıl yapılan atama plan ve programları çerçevesinde eğitim
    öğretim faaliyetlerini etkilemeyecek şekilde sonuçlandırılır.
c) Yer değiştirme dönemlerinde elektronik ortamda
    yapılan atamalar eğitim kurumlarının öğretmen ihtiyacı ve kadrolu
    öğretmenin tercihi dikkate alınarak hizmet puanı üstünlüğüne göre yapılır.
ç) Yer değiştirme dönemi dışında yapılan sağlık ve
    can güvenliği mazeretlerine bağlı yer değiştirmelerde öğretmen ihtiyacı
    dikkate alınarak mazeretin giderilmesi esas alınır.
İKİNCİ BÖLÜM
Kadrolu Öğretmen Atamaları
Sözleşmeli
    öğretmenlerin kadroya atanmaları
MADDE 5-
(1) Bakanlığa bağlı resmî eğitim kurumlarında
    sözleşmeli öğretmen olarak görev yapanlardan 3 yıllık çalışma süresini
    tamamlayanlar, talepleri hâlinde görev yaptıkları yerde öğretmen
    kadrolarına atanır. Öğretmen kadrolarına atananlar mazerete bağlı olarak yapılacak
    yer değiştirmeler hariç olmak üzere 1 yıl süreyle yer değiştiremezler.
Yeniden
    atama ve kurumlar arası yeniden atama
MADDE 6-
(1) Bakanlık kadrolarında eğitim ve öğretim
    hizmetleri sınıfına dâhil öğretmen
ünvanlı
kadrolarda ilgili mevzuatına göre adaylıkları kaldırılmış olanlar ile
    hazırlık eğitimini başarıyla tamamladıktan sonra eğitim ve öğretim
    hizmetleri sınıfında görev yapmış olanlardan;
a) Devlet memurluğundan ayrılanlar, ilgili atama
    kararnamelerinde belirtilen alana kadrolu öğretmen olarak atanmak üzere
    yeniden atama,
b) Kamu kurum ve kuruluşlarında görev yapmakta
    olanlar, ilgili atama kararnamelerinde belirtilen alana kadrolu öğretmen
    olarak atanmak üzere kurumlar arası yeniden atama,
kapsamında
başvuruda bulunabilir.
(2) Bu madde kapsamında gerçekleştirilecek
    atamalar, Bakanlığa tahsis edilen atama izniyle sınırlı olmak kaydıyla;
    öğretmenlik mesleğinde geçen hizmet süresi fazla olandan başlamak üzere ve
    başvuruda belirtilen tercihler de dikkate alınarak alanında öğretmen
    ihtiyacı bulunan eğitim kurumuna yapılır. Hizmet süresinin eşitliği hâlinde
    diğer
ünvanlarda
Devlet memuru olarak geçen
    hizmet süresi fazla olanın ataması yapılır. Eşitliğin devam etmesi hâlinde
    atama, bilgisayar kurası yoluyla belirlenir.
Yeniden
    atama ve kurumlar arası yeniden atama şartları
MADDE 7-
(1) Öğretmen kadrolarına 6
ncı
madde kapsamında atanacaklarda;
a) Türk vatandaşı olmak,
b) Kamu haklarından mahrum bulunmamak,
c)
26/9/2004
tarihli ve
    5237 sayılı Türk Ceza Kanununun 53 üncü maddesinde belirtilen süreler
    geçmiş olsa bile; kasten işlenen bir suçtan dolayı 1 yıl veya daha fazla
    süreyle hapis cezasına ya da affa uğramış olsa bile Devletin güvenliğine
    karşı suçlar, Anayasal düzene ve bu düzenin işleyişine karşı suçlar,
    zimmet, irtikâp, rüşvet, hırsızlık, dolandırıcılık, sahtecilik, güveni kötüye
    kullanma, hileli iflas, ihaleye fesat karıştırma, edimin ifasına fesat
    karıştırma, suçtan kaynaklanan malvarlığı değerlerini aklama, kaçakçılık,
    uyuşturucu veya uyarıcı madde imal ve ticareti, uyuşturucu veya uyarıcı
    madde kullanılmasını kolaylaştırma, kullanmak için uyuşturucu veya uyarıcı
    madde satın almak, kabul etmek veya bulundurmak ya da uyuşturucu veya
    uyarıcı madde kullanmak, hayâsızca hareketler, müstehcenlik ve fuhuş
    suçları ile cinsel dokunulmazlığa karşı suçlardan mahkûm olmamak,
ç) Devlet memurluğundan çıkarılmamış veya 7528
    sayılı Kanunun 25 inci maddesine göre öğretmenliği sona erdirilmemiş olmak,
d) Askerlikle ilgisi bulunmamak, muvazzaf askerlik
    hizmetini yapmış veya muvazzaf askerlik hizmeti ertelenmiş ya da yedek
    sınıfa geçirilmiş olmak,
e) Öğretmenliğe atanacağı alan için Bakanlık
    tarafından belirlenen yükseköğretim programlarından veya bunlara denkliği
    kabul edilen yurt dışı yükseköğretim programlarından mezun olmak,
f) Sağlık durumu yönünden öğretmenlik görevini
    yapmasına engel bir durumu olmamak,
şartları
aranır.
(2) Öğretmen kadrolarına atanacaklara
7/4/2021
tarihli ve 7315 sayılı Güvenlik Soruşturması ve
    Arşiv Araştırması Kanununa göre güvenlik soruşturması ve arşiv araştırması
    yapılır.
Tebligat
    ve göreve başlatma işlemleri
MADDE 8-
(1) Ataması yapılanlara,
11/2/1959
tarihli ve 7201 sayılı Tebligat Kanununa göre tebligat yapılır.
(2) Sözleşmeli öğretmenlerin kadroya atanmaları
    kapsamında ataması yapılanlar tebliğ tarihini izleyen tarihte, yeniden
    atama ve kurumlar arası yeniden atama kapsamında ataması yapılanlar ise 657
    sayılı Kanunun 62
nci
maddesinde öngörülen
    süreler içinde göreve başlamak zorundadır.
(3) Belge ile ispatı mümkün zorlayıcı sebepler
    olmaksızın süresi içerisinde göreve başlamayanlar ile belge ile ispatı
    mümkün zorlayıcı sebeplerle göreve başlamama hâli iki ayı aşanların
    atamaları iptal edilir.
(4) Yeniden atama ve kurumlar arası yeniden atama
    kapsamında ataması yapılanlar, göreve başlamak üzere atandıkları eğitim
    kurumunun bağlı bulunduğu il/ilçe millî eğitim müdürlüğüne başvuruda
    bulunur. Başvuruda bulunanlardan kimlik, adli sicil ve adli sicil arşiv
    kaydı, sağlık kurulu raporu, askerlik durum belgesi istenir. Belgeleri
    eksiksiz ve uygun olanlar göreve başlatılır. Bilgi ve belgeleri ilgili kamu
    kurum ve kuruluşlarından doğrulanmayanlar ile bilgi ve belgelerinde atamaya
    engel hâli olduğu tespit edilenler göreve başlatılmaz.
ÜÇÜNCÜ BÖLÜM
Bilim ve Sanat Merkezlerine Öğretmen Seçimi
Duyuru ve
    başvuru
MADDE 9-
(1) Atama yapılacak alanlar, kontenjan sayıları,
    başvuru süresi, başvuru yeri, itiraz usulleri ile başvuruya ilişkin diğer
    hususlar; Özel Eğitim ve Rehberlik Hizmetleri Genel Müdürlüğü ile Personel
    Genel Müdürlüğü tarafından hazırlanacak duyuruda belirtilir.
(2) Başvurunun son günü itibarıyla Bakanlık
    öğretmen kadro/pozisyonlarında en az 3 yıl görev yapmış olanlar
    kadrolarının bulunduğu ilde yer alan
BİLSEM’e
alanında öğretmen olarak atanmak için başvuruda bulunabilir.
(3) Başvurular elektronik ortamda alınır.
İl
    öğretmen değerlendirme komisyonu ve görevleri
MADDE 10-
(1) İl öğretmen değerlendirme
    komisyonu, il millî eğitim müdürü veya belirleyeceği il millî eğitim müdür
    yardımcısı başkanlığında, personel hizmetlerinden sorumlu şube müdürü, özel
    eğitim ve rehberlik hizmetlerinden sorumlu şube müdürü, BİLSEM ile rehberlik
    ve araştırma merkezi müdürleri arasından seçilen birer üyeden oluşur. Aynı
    usulle birer yedek üye belirlenir.
(2) Komisyon kararları oy çokluğu ile alınır.
(3) Değerlendirme komisyonunun sekretarya
    işlemleri, il millî eğitim müdürlüklerinin personel hizmetlerinden sorumlu
    şube müdürlüğünce yürütülür.
(4) Değerlendirme komisyonunun görevleri şunlardır:
a)
BİLSEM’e
öğretmen
    olarak atanmak üzere başvuruda bulunan adayların başvurularını EK-3 BİLSEM
    Öğretmen Seçme Süreci Değerlendirme Kriterleri Formuna göre değerlendirmek
    ve ilan edilmesini sağlamak.
b) Değerlendirme sonuçlarına yapılacak itirazları
    karara bağlamak.
Sözlü
    sınav komisyonu ve görevleri
MADDE 11-
(1) Sözlü sınav komisyonu; Bakan
    tarafından belirlenecek daire başkanı başkanlığında, sınavın yapılacağı
    ilin personel hizmetlerinden sorumlu il millî eğitim müdür yardımcısı/şube
    müdürü ve özel eğitim ve rehberlik hizmetlerinden sorumlu il millî eğitim
    müdür yardımcısı/şube müdürü olmak üzere toplam üç üyeden oluşur. Aynı
    usulle birer yedek üye belirlenir.
(2) Sözlü sınav komisyonunun sekretarya işlemleri,
    sınavın yapıldığı ilin il millî eğitim müdürlüklerinin personel
    hizmetlerinden sorumlu şube müdürlüğünce yürütülür.
(3) Sözlü sınav komisyonu; sözlü sınava katılmaya
    hak kazanan öğretmenleri, EK-4 Bilim ve Sanat Merkezlerine Öğretmen Seçme
    Sözlü Sınav Değerlendirme Formuna göre değerlendirmekle görevlidir.
Sözlü
    sınav
MADDE 12-
(1) Sözlü sınav tek bir il için
    yapılabileceği gibi birden fazla ilin bir araya getirilmesi ile oluşan
    bölge düzeyinde de yapılabilir. Bu durumda komisyon üyeleri, 11 inci
    maddede belirlenen usule göre komisyonun toplanacağı ilden seçilir.
(2) Değerlendirme sonucu aldıkları puana göre
    öğretmenler alanlar itibarıyla sıralanır ve en yüksek puana sahip adaydan
    başlamak üzere alanlar itibarıyla ilan edilen kontenjan sayısının üç katı
    aday sözlü sınava alınır. Son sıradaki adayla aynı puana sahip olan adaylar
    da sözlü sınava alınır.
(3) Sözlü sınav puanları Bakanlık tarafından ilan
    edilir.
(4) Sözlü sınavda 60 ve üzerinde puan alan
    öğretmenler başarılı sayılır.
Atamaya
    esas puan ve tercih başvurusu
MADDE 13-
(1) Değerlendirme puanının yüzde
    60’ı ile sözlü sınavdan alınan puanın yüzde 40’ının toplanması sonucu
    atamaya esas puan oluşur. Atamaya esas puanı 40 ve üzeri olan öğretmenler
    tercih başvurusu yapmaya hak kazanır.
(2) Tercih başvurusu yapmaya hak kazanan öğretmenler
    Bakanlık tarafından duyurulur.
(3) Sözlü sınava katılmayan veya sözlü sınavda
    başarılı olamayan öğretmenler tercih başvurusunda bulunamaz.
Tercih ve
    atama
MADDE 14-
(1) Atama işlemleri atamaya esas
    puan üstünlüğüne göre gerçekleştirilir. Atamaya esas puanın eşitliği
    hâlinde, EK-3 Bilim ve Sanat Merkezlerine Öğretmen Seçme Süreci
    Değerlendirme Kriterleri Formu kapsamında değerlendirme puanı fazla olan
    adaya öncelik verilir. Eşitliğin bozulmaması durumunda atanacak öğretmen
    bilgisayar kurası ile belirlenir. Atama sonuçları Bakanlık tarafından
    elektronik ortamda ilan edilir.
DÖRDÜNCÜ BÖLÜM
Spor Ortaokulları/Liselerinin Beden Eğitimi
    Öğretmenleri, Güzel Sanatlar Liselerinin Müzik ve Görsel Sanatlar
    Öğretmenleri ile Güzel Sanatlar Müzik İlkokulları/Ortaokullarının Müzik
    Öğretmenleri Seçimi
Duyuru ve
    başvuru
MADDE 15-
(1) Atama yapılacak alanlar,
    kontenjan sayıları, başvuru süresi, başvuru şekli ve yeri, değerlendirme ve
    uygulama sınavına ilişkin usul ve esaslar, itiraz usulleri ile başvuruya
    ilişkin diğer hususlar başvuru tarihinden en az 10 gün önce valiliklerce
    duyurulur. Başvuru ve atamalara ilişkin iş ve işlemler, eylül ayı
    içerisinde tamamlanır.
(2) Başvurunun son günü itibarıyla Bakanlık
    öğretmen kadro/pozisyonlarında en az 3 yıl görev yapmış olanlar başvuruda
    bulunabilir.
Değerlendirme
    ve uygulama sınav komisyonu ve görevleri
MADDE 16-
(1) Değerlendirme ve uygulama
    sınav komisyonu, beden eğitimi, müzik ve görsel sanatlar alanlarından her
    biri için ayrı
ayrı
kurulur.
Komisyonlar,
    il millî eğitim müdürünün veya görevlendireceği müdür yardımcısının
    başkanlığında; il millî eğitim müdürünce belirlenen il/ilçe millî eğitim
    müdürlüklerinden bir şube müdürü, alanı beden eğitimi, müzik veya görsel
    sanatlar olan eğitim kurumu müdürü ya da kadrolu öğretmen olmak üzere iki
    üye ve okulun bulunduğu ildeki yükseköğretim kurumlarında ilgili bölümlerde
    görevli öğretim üyesi veya öğretim görevlisi bir üye olmak üzere toplam beş
    üyeden oluşur.
Yükseköğretim kurumlarından ilgili bölümlerde görevli
    öğretim üyesi veya öğretim görevlisinin komisyonda bulunamaması hâlinde,
    alanı beden eğitimi, müzik ve görsel sanatlar olan eğitim kurumu
    müdürü/kadrolu öğretmen komisyonda görevlendirilir. Aynı usulle birer yedek
    üye belirlenir.
(2) Komisyon kararları oy çokluğu ile alınır. Gerek
    görülmesi hâlinde illerde aynı usulle birden fazla değerlendirme ve
    uygulama sınavı komisyonu kurulabilir.
(3) Değerlendirme ve uygulama sınav komisyonunun
    sekretarya işlemleri, il millî eğitim müdürlüklerinin personel
    hizmetlerinden sorumlu şube müdürlüğünce yürütülür.
(4) Değerlendirme ve uygulama sınav komisyonunun
    görevleri şunlardır:
a) Başvuruda bulunan adayların başvurularının
    EK-5’te yer alan Değerlendirme Formu kapsamında değerlendirmesini yapmak ve
    sonuçların ilanını sağlamak.
b) Uygulama sınavını yaparak sonuçların ilanını
    sağlamak.
c) Değerlendirme ile uygulama sınavı sonuçlarına göre
    atamaya esas puanların belirlenmesini ve ilanını sağlamak.
Değerlendirme
    ile uygulama sınavı
MADDE 17-
(1) Başvuruda bulunan adaylar,
    EK-5’te yer alan Değerlendirme Formuna göre değerlendirilir. Değerlendirme
    sonucu aldıkları puana göre alanlar itibarıyla sıralanır ve en yüksek puana
    sahip adaydan başlamak üzere ilan edilen kontenjan sayısının üç katı aday uygulama
    sınavına alınır. Son sıradaki adayla aynı puana sahip olan adaylar da
    uygulama sınavına alınır.
(2) Tematik spor liselerinin tematik alanına
    başvuru yapanlar arasından tematik alana uygun,
antrenörlük
,
    hakemlik veya en az 2 yıl sporcu lisans belgelerinden herhangi birine sahip
    olanlara birinci fıkraya göre yapılacak değerlendirmede öncelik verilir.
(3) Uygulama sınavına alınan adaylar, değerlendirme
    ve uygulama sınavı komisyonunca beden eğitimi alanı için EK-6/A, görsel
    sanatlar alanı için EK-6/B ve müzik alanı için EK-6/C formuna göre
    değerlendirilir. Komisyon üyelerinin değerlendirme sonucu EK-6’da yer alan
    Uygulama Sınavı Formuna işlenir. Uygulama sınavından 60 ve üzerinde puan
    alanlar başarılı sayılır.
Atama
MADDE 18-
(1) Uygulama sınavında başarılı
    olan adayların atamaya esas puanları, EK-5’te yer alan değerlendirme
    puanının yüzde 30’u ile EK-6’da yer alan uygulama sınavı puanının yüzde
    70’i alınarak belirlenir.
(2) Uygulama sınavında başarılı olup başvuruda
    bulunan adayların atamaları, tercihleri dikkate alınarak atamaya esas puan
    üstünlüğü esas alınarak valiliklerce yapılır.
(3) Adayların puanlarının eşitliği hâlinde,
    sırasıyla EK-5’te yer alan değerlendirme puanı, öğretmenlikteki hizmet
    süresi fazla olan adayın ataması yapılır. Eşitliğin devamı hâlinde atanacak
    aday bilgisayar kurası ile belirlenir. Atama sonuçları valilikler
    tarafından ilan edilir.
BEŞİNCİ BÖLÜM
Hizmet Bölgeleri, Hizmet Alanları ve Hizmet
    Puanları
Hizmet
    bölgeleri
MADDE 19-
(1) Coğrafi durum, ekonomik ve
    sosyal yönden gelişmişlik düzeyi, ulaşım şartları ile hizmet gereklerinin
    karşılanması yönünden benzerlik gösteren iller gruplandırılarak üç hizmet
    bölgesi oluşturulmuş ve bu iller, bu Yönetmeliğin ekinde yer alan EK-1
    Hizmet Bölgeleri Çizelgesinde gösterilmiştir.
Hizmet
    alanları
MADDE 20-
(1) Eğitim kurumunun; coğrafi
    konumu, sosyal imkânları ile fiziki ve teknik olanakları dikkate alınarak
    Bakanlık tarafından belirlenecek
kriterler
doğrultusunda benzerlik gösteren eğitim kurumları elektronik ortamda
    gruplandırılarak altı hizmet alanına ayrılır.
(2) Eğitim kurumunun hizmet alanları her yıl aralık
    ayında Bakan onayından sonra Tebliğler Dergisinde yayımlanır.
(3) Eğitim ve öğretime yeni açılması,
    dönüştürülmesi ya da benzeri nedenlerden dolayı Tebliğler Dergisinde
    yayımlanan çizelgede yer almayan eğitim kurumlarının hizmet alanları,
    ilgili genel müdürlüğün bildirmesi üzerine o eğitim kurumuna en yakın
    mesafedeki eğitim kurumu emsal alınarak Personel Genel Müdürlüğü tarafından
    belirlenir.
(4) Üçüncü hizmet bölgesinde yer alan eğitim
    kurumlarının tamamı ile diğer hizmet bölgelerinde yer alan eğitim
    kurumlarından 4 üncü, 5 inci ve 6
ncı
hizmet
    alanlarında bulunan eğitim kurumları zorunlu çalışma yükümlülüğü
    kapsamındadır.
Hizmet
    puanları
MADDE 21-
(1) Bir günlük çalışma
    karşılığında olmak üzere, öğretmenlerden;
a) Birinci hizmet bölgesinde bulunan illerin;
1) 1 inci hizmet alanındaki eğitim kurumlarında
    görev yapanlara 0,028,
2) 2
nci
hizmet
    alanındaki eğitim kurumlarında görev yapanlara 0,031,
3) 3 üncü hizmet alanındaki eğitim kurumlarında
    görev yapanlara 0,033,
4) 4 üncü hizmet alanındaki eğitim kurumlarında
    görev yapanlara 0,046,
5) 5 inci hizmet alanındaki eğitim kurumlarında
    görev yapanlara 0,053,
6) 6
ncı
hizmet
    alanındaki eğitim kurumlarında görev yapanlara 0,060,
b) İkinci hizmet bölgesinde bulunan illerin;
1) 1 inci hizmet alanındaki eğitim kurumlarında
    görev yapanlara 0,033,
2) 2
nci
hizmet
    alanındaki eğitim kurumlarında görev yapanlara 0,036,
3) 3 üncü hizmet alanındaki eğitim kurumlarında
    görev yapanlara 0,039,
4) 4 üncü hizmet alanındaki eğitim kurumlarında
    görev yapanlara 0,060,
5) 5 inci hizmet alanındaki eğitim kurumlarında
    görev yapanlara 0,066,
6) 6
ncı
hizmet
    alanındaki eğitim kurumlarında görev yapanlara 0,073,
c) Üçüncü hizmet bölgesinde bulunan illerin;
1) 1 inci hizmet alanındaki eğitim kurumlarında
    görev yapanlara 0,039,
2) 2
nci
hizmet
    alanındaki eğitim kurumlarında görev yapanlara 0,044,
3) 3 üncü hizmet alanındaki eğitim kurumlarında
    görev yapanlara 0,049,
4) 4 üncü hizmet alanındaki eğitim kurumlarında
    görev yapanlara 0,073,
5) 5 inci hizmet alanındaki eğitim kurumlarında
    görev yapanlara 0,086,
6) 6
ncı
hizmet
    alanındaki eğitim kurumlarında görev yapanlara 0,099,
hizmet
puanı verilir.
(2) Nöbetçi belletici olarak görevlendirilen
    öğretmenlere; yatılı bölge ortaokulları, yatılı bölge imam-hatip ortaokulları
    ile özel eğitim okullarının pansiyonlarında yaptıkları her bir görev için
    0,2 hizmet puanı, diğer eğitim kurumlarının pansiyonlarında yaptıkları her
    bir görev için 0,1 hizmet puanı verilir.
(3) Millî Eğitim Bakanlığı destekleme ve yetiştirme
    kurslarına ilişkin ilgili mevzuat ve İlkokullarda Yetiştirme Programı
    kapsamında fiilen ders okutan veya yönetim görevini yürüten eğitim kurumu
    yöneticisi ve öğretmenlerin hizmet puanlarına, bu kapsamda görev yaptıkları
    her ay için 0,5 puan eklenir.
(4) Türk Eğitim Sisteminde Çocuklar İçin Kapsayıcı
    Eğitimin Desteklenmesi Projesi kapsamında yürütülen destekleme eğitimleri
    ile telafi eğitimlerinde fiilen ders okutan öğretmenlerin hizmet
    puanlarına, bu kapsamda birden fazla eğitimde görev almış olsalar dahi
    yalnızca bir eğitim esas alınmak üzere görev yaptıkları her ay için 0,5
    puan eklenir.
(5) İlköğretim ve ortaöğretim öğrencilerine yönelik
    olarak, Türkiye Bilimsel ve Teknolojik Araştırma Kurumu (TÜBİTAK) veya
    Türkiye Bilimler Akademisi (TÜBA) koordinesinde yürütülen ulusal veya
    uluslararası bilim olimpiyatları ve araştırma projesi yarışmalarında ya da
    Bakanlık tarafından onaylanan/duyurulan havacılık, uzay ve teknoloji
    yarışmalarında yer alan öğrencilere fiilen çalışma yaptıran öğretmenlerden;
a) 1 inci, 2
nci
veya 3 üncü hizmet alanında görev yapanlara ulusal ölçekte olanlar
    bakımından birinci derece için 15, ikinci derece için 10, üçüncü derece
    veya mansiyon için 5 hizmet puanı; uluslararası ölçekte olanlar bakımından
    birinci derece için 30, ikinci derece için 20, üçüncü derece veya mansiyon
    için 10 hizmet puanı verilir.
b) 4 üncü, 5 inci veya 6
ncı
hizmet alanında görev yapanlara ulusal ölçekte
    olanlar bakımından birinci derece için 20, ikinci derece için 15, üçüncü
    derece veya mansiyon için 10 hizmet puanı; uluslararası ölçekte olanlar bakımından
    birinci derece için 40, ikinci derece için 30, üçüncü derece veya mansiyon
    için 20 hizmet puanı verilir.
(6) Öğretmenlere beşinci fıkra kapsamında öngörülen
    hizmet puanlarından yalnızca bir defa durumuna uygun olan en yüksek puan
    verilir.
(7) Bu fıkrada sayılan
    yarışmalardan sadece biri ve bu yarışma için durumuna uygun en yüksek puan
    olmak üzere; ulusal veya uluslararası kapsamda düzenlenen bilimsel,
    sanatsal, kültürel veya sportif yarışmalarda bireysel veya takım olarak ilk
    üç dereceye giren veya mansiyon ödülü alan öğretmenlere; ulusal ölçekte
    olanlar bakımından birinci derece için 20, ikinci derece için 15, üçüncü
    derece veya mansiyon için 10 hizmet puanı; uluslararası ölçekte olanlar
    bakımından birinci derece için 35, ikinci derece için 25, üçüncü derece
    veya mansiyon için 15 hizmet puanı verilir.
(8) Eğitim ve öğretim programı
    kapsamında sayısı bir takvim yılı içinde 10’u geçmeyecek şekilde ve İçerik
    Geliştirme ve Yönetim Sistemi üzerinden süreçlerini yürüteceği Eğitim
    Bilişim Ağında yayımlanan e-içerikleri için; senaryosu onaylanıp e-içeriğe
    dönüşen öğretmene 0,2 hizmet puanı, onaylı senaryo doğrultusunda e-içeriği
    üreten öğretmene 0,3 hizmet puanı verilir.
Bakanlık merkez veya taşra teşkilatına e-içerik
    üretmek için görevlendirilen öğretmenlere bu fıkra kapsamında hizmet puanı
    verilmez.
(9) İl zümre başkanlığı yapan öğretmenlere il zümre
    başkanlığı yaptığı her yıl için 1, toplamda ise en fazla 4 hizmet puanı
    verilir.
(10) Beşinci ve sekizinci fıkra kapsamında
    öngörülen hizmet puanları ilgili genel müdürlüğün teklifi üzerine verilir.
(11) Sözleşmeli öğretmenlerin sözleşme süresince
    hak etmiş oldukları hizmet puanları kadroya atanmaları halinde hesaplanır.
Hizmet
    puanının hesabında dikkate alınacak süreler
MADDE 22-
(1) Öğretmenlerin hizmet
    puanlarının hesaplanmasında;
a) Bakanlığa bağlı resmî eğitim
    kurumlarında sözleşmeli öğretmenlikte ve 657 sayılı Kanunun 4 üncü maddesinin
    (C) fıkrası kapsamında kısmi zamanlı geçici öğreticilikte geçirilen süreler
    ve yabancı uyruklu öğrencilerin eğitimine yönelik Bakanlık tarafından
    yürütülen projelerde öğretici/öğretmen veya rehber danışman olarak
    geçirilen süreler ile ödenen sigorta primi gün sayısı kadar olmak üzere,
    Bakanlığa bağlı resmî eğitim kurumlarında ders ücreti karşılığında görev
    yapılan süreler ile vekil öğretmenlikte ve usta öğreticilikte geçirilen
    süreler görevin yapıldığı hizmet alanı için öngörülen hizmet puanı
    üzerinden,
b) 657 sayılı Kanunun 4 üncü maddesinin (A) fıkrası
    kapsamında Devlet memuru statüsünde geçirilen süreler,
11/10/1983
tarihli ve 2914 sayılı Yükseköğretim Personel Kanunu ve 27/7/1967 tarihli
    ve 926 sayılı Türk Silahlı Kuvvetleri Personel Kanununa tabi olarak
    geçirilen süreler, 25/6/2001 tarihli ve 4688 sayılı Kamu Görevlileri Sendikaları
    ve Toplu Sözleşme Kanunu kapsamında aylıksız izne ayrılan sendika
    yöneticilerinin aylıksız izinde geçen bu süreleri, askerlikte geçirilen
    hizmet sürelerinin tamamı ile ödenen sigorta primi gün sayısı kadar olmak
    üzere özel öğretim kurumlarında yönetici, öğretmen ve uzman öğretici olarak
    geçirilen süreler görevin yapıldığı hizmet bölgesinin birinci hizmet alanı
    için öngörülen hizmet puanı üzerinden,
değerlendirilir
.
(2) Bakanlığın merkez
    teşkilatında geçici olarak görevlendirilen kadrolu öğretmenlerin bu
    süreleri birinci hizmet bölgesinin birinci hizmet alanı, Bakanlığın taşra
    teşkilatında geçici olarak görevlendirilen kadrolu öğretmenlerin bu
    süreleri fiilen görev yaptıkları il/ilçe millî eğitim müdürlüğünün, diğer
    eğitim kurumlarında geçici olarak görevlendirilen kadrolu öğretmenlerin bu
    süreleri ise geçici olarak görevlendirildikleri eğitim kurumunun dâhil
    olduğu hizmet alanı için öngörülen hizmet puanı üzerinden değerlendirilir.
(3) Bakanlık dışındaki kamu kurumlarında geçici
    olarak görevlendirilen kadrolu öğretmenlerin bu geçici görev süreleri,
    görevin yapıldığı hizmet bölgesinin 1 inci hizmet alanı için öngörülen
    hizmet puanı üzerinden değerlendirilir.
(4) Askerlik dâhil olmak üzere yurt dışında resmî
    görevle geçirilen hizmet süreleri, birinci hizmet bölgesinin 1 inci hizmet
    alanı için öngörülen hizmet puanı üzerinden değerlendirilir.
(5) Mehil müddetinde geçen süreler, eski görev yeri
    için öngörülen hizmet puanı üzerinden değerlendirilir.
(6) 4688 sayılı Kanun kapsamında aylıksız izne
    ayrılan sendika yöneticilerinin aylıksız izinde geçen süreleri ile
    askerlikte geçirilen süreler hariç, aylıksız izinli olarak geçirilen
    süreler hizmet puanı hesabında dikkate alınmaz.
(7) Hizmet puanı hesabında; il, ilçe, belde ve
    köyler görevin geçirildiği tarihteki statüleri itibarıyla dikkate alınır.
ALTINCI BÖLÜM
Zorunlu Çalışma Yükümlülüğü
Zorunlu
    çalışma yükümlülüğü öngörülen hizmet alanları ve süreleri
MADDE 23-
(1) Bakanlık öğretmen kadrolarında
16/6/2023
tarihinden sonra göreve başlayanlar
    zorunlu çalışma yükümlülüğü kapsamında olup;
a) Birinci hizmet bölgesindeki illerin;
1) 4 üncü hizmet alanındaki eğitim kurumlarında en
    az 7 yıl,
2) 5 inci hizmet alanındaki eğitim kurumlarında en
    az 6 yıl,
3) 6
ncı
hizmet
    alanındaki eğitim kurumlarında en az 5 yıl,
b) İkinci hizmet bölgesindeki illerin;
1) 4 üncü hizmet alanındaki eğitim kurumlarında en
    az 6 yıl,
2) 5 inci hizmet alanındaki eğitim kurumlarında en
    az 5 yıl,
3) 6
ncı
hizmet
    alanındaki eğitim kurumlarında en az 4 yıl,
c) Üçüncü hizmet bölgesindeki illerin;
1) 1 inci ve 2
nci
hizmet
    alanındaki eğitim kurumlarında en az 5 yıl,
2) 3 üncü ve 4 üncü hizmet alanındaki eğitim
    kurumlarında en az 4 yıl,
3) 5 inci ve 6
ıncı
hizmet alanındaki eğitim kurumlarında en az 3 yıl,
çalışmakla
yükümlüdürler. Bu sürelere, sözleşmeli
    öğretmenlikte geçirilen süreler dâhil edilir.
(2) Zorunlu çalışma yükümlülüğü, birinci fıkrada
    yer alan hizmet alanlarından birinde ya da birkaçında yerine getirilebilir.
Zorunlu
    çalışma yükümlülüğüne bağlı yer değiştirmeler
MADDE 24-
(1) Zorunlu çalışma yükümlüsü
    kadrolu öğretmenlerden yer değiştirme yapılacak yılın 30 Eylül tarihi
    itibarıyla birinci ve ikinci hizmet bölgesinin 1 inci, 2
nci
ve 3 üncü hizmet alanlarındaki eğitim kurumlarında
    4 yıl görev yapanlar, zorunlu çalışma yükümlülüğü öngörülen eğitim
    kurumlarına atanırlar. Dört yıllık sürenin hesabına sözleşmeli
    öğretmenlikte geçirilen süreler dâhil edilir.
(2) Atamalar, yapılacak duyuru üzerine tercihler
    dikkate alınarak hizmet puanı üstünlüğüne göre gerçekleştirilir. Başvuruda bulunmayanlar
    ile tercihlerine atanamayanların atamaları Bakanlık tarafından resen
    yapılır.
(3) Zorunlu çalışma yükümlüsü kadrolu öğretmenler,
    aile birliği mazereti veya sağlık mazeretlerinin devam ettiğini her yıl
    Bakanlık tarafından belirlenen dönemlerde belgelendirir. Mazeretlerini
    belgelendiremeyenler, zorunlu çalışma yükümlülüklerini yerine getirmek ya
    da eksik kalan hizmetlerini tamamlamak üzere ilk yer değiştirme döneminde,
    ikinci fıkrada öngörülen usulle atanır.
(4) Zorunlu çalışma yükümlülüğünü yerine getirmekte
    olan kadrolu öğretmenler il içinde ya da iller arasında zorunlu çalışma
    yükümlülüğü öngörülen hizmet alanlarında yer alan eğitim kurumlarına isteğe
    bağlı yer değiştirme talebinde bulunabilir.
(5) Zorunlu çalışma yükümlülüğüne tabi kadrolu öğretmenler,
    bu Yönetmelikte belirtilen istisnalar hariç olmak üzere, zorunlu çalışma
    yükümlülüklerini tamamlamadan zorunlu çalışma yükümlülüğü öngörülen eğitim
    kurumları dışına yer değiştirme isteğinde bulunamaz.
(6) Zorunlu çalışma yükümlülüğü
    öngörülen hizmet alanlarındaki eğitim kurumlarında görevli iken mazeretleri
    nedeniyle zorunlu çalışma yükümlülüğü öngörülmeyen hizmet alanlarındaki
    eğitim kurumlarına atanan kadrolu öğretmenlerden zorunlu çalışma yükümlüsü
    olanlar, mazeretlerinin ortadan kalkması hâlinde ilk yer değiştirme döneminde
    zorunlu çalışma yükümlülüklerini tamamlamak üzere birinci fıkrada yer alan
    hizmet alanlarındaki eğitim kurumlarına ikinci fıkrada yer alan usulle
    atanır.
(7) Zorunlu çalışma yükümlülüğü
    öngörülen eğitim kurumlarında görev yapan kadrolu öğretmenlerden görevli
    oldukları eğitim kurumunun kapanması, norm kadro uygulaması veya diğer
    nedenlerle görev yerleri resen zorunlu çalışma yükümlülüğü öngörülen eğitim
    kurumları dışına değiştirilen kadrolu öğretmenler, zorunlu çalışma yükümlülüklerini
    yerine getirmek ya da eksik kalan hizmetlerini tamamlamak üzere ilk yer
    değiştirme döneminde ikinci fıkrada öngörülen usulle atanır.
(8) Bu madde kapsamında görev yeri değiştirilen
    kadrolu öğretmenler, atandıkları yer için öngörülen zorunlu çalışma
    süresine tabi tutulur. Zorunlu çalışma yükümlülüğü öngörülen hizmet
    alanlarında geçirilen süreler yeni görev yerlerindeki çalışılması gereken
    sürenin hesabında dikkate alınır. Ancak, zorunlu çalışma süresi yönünden
    daha önce görev yaptıkları hizmet alanından daha az çalışma süresi
    öngörülen hizmet alanlarına atanan kadrolu öğretmenlerden zorunlu çalışma
    yükümlülüğü 1 yıldan daha az kalanlar, atandıkları hizmet alanında 1 yıl
    görev yaptıktan sonra zorunlu çalışma yükümlülüğünü tamamlamış sayılır.
Zorunlu
    çalışma yükümlülüğünden muaf tutulacaklar
MADDE 25-
(1) Zorunlu çalışma
    yükümlülüğünden;
a)
16/6/2023
tarihinden
    önce Bakanlık kadrolarında öğretmen olarak göreve başlayanlar,
b) Terör eylemleri etkisi ve sebebiyle; şehit olan
    veya çalışamayacak derecede malul olan ya da malul olup da çalışabilir
    durumda olan kamu görevlileri ile er ve erbaşların, kadrolu öğretmen olan
    eş ve çocukları ile anne, baba ve kardeşleri,
c) En az yüzde 40 oranında çalışma gücünden yoksun
    olduğunu belgelendiren kadrolu öğretmenler,
muaf
tutulur.
(2) Zorunlu çalışma yükümlülüğü öngörülen hizmet
    alanlarında görevli iken çeşitli nedenlerle birinci ve ikinci hizmet
    bölgelerinin 1 inci, 2
nci
ve 3 üncü hizmet
    alanlarına atananlardan zorunlu çalışma yükümlülükleri altı aydan daha az
    kalanlar, zorunlu çalışma yükümlülüğünü tamamlamış sayılır. Altı aylık
    sürenin belirlenmesinde en son görev yapılan zorunlu hizmet alanı dikkate
    alınır.
Zorunlu
    çalışma yükümlülüğü ertelenecekler
MADDE 26-
(1) Birinci ve ikinci hizmet
    bölgelerinin 1 inci, 2
nci
ve 3 üncü hizmet
    alanlarındaki eğitim kurumlarında görev yapmakta olan kadrolu
    öğretmenlerden;
a) Aile birliği veya sağlık mazeretlerinin devam
    ettiğini belgelendirenlerin,
b) Eşi aday memur olanların,
c) Eşi, 30 Eylül tarihi itibarıyla askerde
    olanların,
ç) Başvuruların son günü itibarıyla kendisi veya
    eşi aylıksız izinli olanların bir defaya mahsus olmak üzere,
d) Alanlarında öğretmen ihtiyacı olmaması sebebiyle
    atanamayanların,
e) Başvuruların son günü itibarıyla son altı ay
    içinde eş, çocuk, anne, baba veya kardeşlerinden birinin hayatını
    kaybettiğini belgelendirenlerin,
bir
sonraki yer değiştirme dönemine kadar zorunlu
    çalışma yükümlülükleri ertelenir.
Zorunlu
    çalışma süresinden sayılacak süreler
MADDE 27-
(1) Zorunlu çalışma yükümlülüğüne
    tabi kadrolu öğretmenlerin, zorunlu çalışma yükümlülüğü öngörülen hizmet
    alanlarındaki eğitim kurumlarında fiilen öğretmen olarak geçirdikleri
    süreler zorunlu çalışma süresinden sayılır. Bu sürelere;
a) Zorunlu çalışma yükümlülüğü öngörülen hizmet
    alanlarındaki eğitim kurumlarında sözleşmeli öğretmen olarak geçirilen
    hizmet süreleri,
b) Bakanlığa bağlı eğitim kurumlarında öğretmen
    olarak görevli iken askerlik hizmetini yapmak üzere aylıksız izne
    ayrılanlardan askerlik hizmetini temel askerlik eğitiminden sonra zorunlu
    çalışma yükümlülüğü öngörülen hizmet alanlarındaki eğitim kurumlarında
    öğretmen olarak yerine getirenlerin temel askerlik eğitimi dışında kalan
    askerlik süreleri,
c) Zorunlu çalışma yükümlülüğü kapsamında bulunan
    eğitim kurumlarında görev yapmakta iken bu eğitim kurumlarının zorunlu
    çalışma yükümlülüğü kapsamından çıkarılmasından sonra da görev yapmaya
    devam eden öğretmenlerin bu eğitim kurumlarında geçen hizmet sürelerinin
    tamamı,
ç) 657 sayılı Kanunun 102
nci
,
    103 üncü ve 104 üncü maddelerinde öngörülen izinlerin tamamı ile aynı Kanunun
    105 inci maddesi gereğince verilen izinlerin toplamının altı ayı geçmeyen
    kısmı,
d) Görevden uzaklaştırılan kadrolu öğretmenlerin
    görevden uzakta kaldığı sürelerin tamamı,
e) Eğitim öğretim yılı içerisinde toplam 90 günü
    geçmeyen geçici görev süreleri,
dâhil
edilir.
(2) Eğitim öğretim yılı
    içerisinde toplam 90 günü aşan geçici görev süreleri ile başka yerdeki bir
    görevin 657 sayılı Kanunun 86
ncı
maddesi
    uyarınca öğretmene vekâleten yaptırılması hâlinde bu sürelerin;
    öğretmenlikte geçen kısmı görevin yapıldığı hizmet alanında, öğretmenlik
    dışında geçen kısmı ise görevin geçirildiği hizmet bölgesinin 1 inci hizmet
    alanında geçmiş sayılır.
Öğretmenlerin
    aynı eğitim kurumunda azami çalışma süresi
MADDE 28-
(1) Öğretmenler, aynı eğitim
    kurumunda toplamda en fazla 12 yıl görev yapabilir.
(2) Aynı eğitim kurumunda yer
    değiştirme yapılacak yılın 30 Eylül tarihi itibarıyla toplam 12 yıl görev
    yapan öğretmenlerin atamaları, yapılacak duyuru üzerine ders yılının sona
    erdiği tarihten itibaren en fazla iki ay içinde, coğrafi durum ve ulaşım
    şartları göz önünde bulundurularak valiliklerce belirlenen ilçe gruplarında
    olmak üzere alanlarında öğretmen ihtiyacı bulunan eğitim kurumlarına
    tercihleri doğrultusunda hizmet puanı üstünlüğüne göre yapılır.
Tercihlerine atanamayanlar ile tercih yapmayanların
    atamaları ise aynı eğitim kurumundaki görev süresi en fazla olandan
    başlamak üzere alanlarında öğretmen ihtiyacı bulunan ilçe gruplarındaki
    eğitim kurumlarına valiliklerce resen yapılır.
(3) Duyuruda; alanlar itibarıyla boş öğretmen
    kadroları, bu madde kapsamında ataması yapılacaklardan boşalacak muhtemel
    öğretmen kadroları, başvurunun yapılma şekli, başvuru yeri ve süresi ile
    diğer hususlara yer verilir.
(4) Bu maddeye göre yapılacak atamalarda,
    öğretmenlere en fazla 40 eğitim kurumu tercih etme hakkı verilir.
(5) Bu madde kapsamında yer değiştirecek
    öğretmenlerin hizmet puanlarının hesabında başvuru tarihinin son günü
    dikkate alınır.
(6) 12 yıllık görev süresinin hesabına; aynı eğitim
    kurumunda ikinci görev kapsamında yönetici olarak geçen görev süreleri
    hariç olmak üzere yıllık izin, hastalık izni, vekâlet, geçici görev ve
    benzeri nedenlerle fiilen yapılmayan öğretmenlik görevleri de dâhil edilir.
(7) Adı değişen, dönüşen veya birleştirilen eğitim
    kurumlarında geçen sürelerin tamamı 12 yıllık görev süresinin hesabında
    birlikte dikkate alınır.
(8) Spor liselerinin/ortaokullarının beden eğitimi
    öğretmenliğine, güzel sanatlar liselerinin müzik ve görsel sanatlar
    öğretmenliklerine, müzik ilkokullarının/ortaokullarının müzik
    öğretmenliğine ilgili mevzuatı uyarınca sınavla atanmış olanlardan aynı
    eğitim kurumunda 12 yıllık görev süresini dolduranların başka eğitim
    kurumuna atamaları, aynı kapsamda bulunan eğitim kurumları ile sınırlı
    olarak yapılır.
(9) Birleştirilmiş sınıf
    uygulaması yapılan eğitim kurumlarında görev yapanlar hariç olmak üzere,
    alanı sınıf öğretmeni olan öğretmenlerden ara sınıflarda görev yapmakta
    iken aynı eğitim kurumunda 12 yıllık görev süresini dolduranların başka
    eğitim kurumuna atamaları, aynı sınıf ve şubeyle devam etmeleri şartıyla
    dördüncü sınıfı okuttukları ders yılının sona erdiği tarih itibarıyla
    yapılır.
(10) Kadrolarının olduğu ilçe gruplarında bulunan
    eğitim kurumlarında alanlarında öğretmen ihtiyacı bulunmayan öğretmenlerin
    yer değiştirme işlemleri, aynı kapsamdaki bir sonraki atama dönemine kadar
    ertelenir.
(11) Bu madde kapsamında yer alan resen atama
    hükümleri;
a) Terör eylemleri etkisi ve sebebiyle şehit olan
    veya çalışamayacak derecede malul olan ya da malul olup da çalışabilir
    durumda olan kamu görevlileri ile er ve erbaşların öğretmen olan eş ve
    çocukları ile anne, baba ve kardeşleri,
b) İlgili mevzuatına göre alınan sağlık kurulu
    raporunda en az yüzde 40 oranında engelli olduğu belirtilen öğretmenler ile
    eşi veya bakmakla yükümlü olduğu birinci derece kan hısımlarından tam
    bağımlı olduğunu engelli sağlık kurulu raporuyla belgelendiren öğretmenler,
c) Özel eğitim kurumlarında görev yapan
    öğretmenler,
için
uygulanmaz.
YEDİNCİ BÖLÜM
Mazerete ve Diğer Nedenlere Bağlı Yer Değiştirmeler
Mazeret
    durumuna bağlı yer değiştirmeler
MADDE 29-
(1) Kadrolu öğretmenlerin aile
    birliği, sağlık, can güvenliği mazeretlerine veya engellilik durumuna bağlı
    yer değiştirmeleri yarıyıl ve yaz tatillerinde yapılır. Sağlık ve can
    güvenliği mazeretlerine bağlı yer değiştirmeler yarıyıl ve yaz tatilleri
    dışında da yer değiştirme takvimine bağlı olmaksızın sadece öğretmen
    ihtiyacı bulunan eğitim kurumlarına yapılır.
(2) Kadrolu öğretmenlerin; aile birliği, sağlık,
    can güvenliği mazeretlerine veya engellilik durumuna bağlı yer
    değiştirmeleri hakkında bu Yönetmelikte hüküm bulunmayan hâllerde; 7528
    sayılı Kanun, 657 sayılı Kanun ile
19/4/1983
tarihli ve 83/6525 sayılı Bakanlar Kurulu Kararıyla yürürlüğe konulan
    Devlet Memurlarının Yer Değiştirme Suretiyle Atanmalarına İlişkin
    Yönetmelik hükümleri uygulanır. Ancak;
a) Aile birliği mazeretine bağlı yer değiştirme,
    her iki eşin de kadrolu öğretmen olması ve bu kapsamda yer değiştirmek
    istedikleri yerlerde alanları itibarıyla öğretmen ihtiyacı bulunmaması
    durumunda, istemeleri hâlinde her ikisinin de alanları itibarıyla öğretmen
    ihtiyacı bulunan il/ilçeye atanmaları suretiyle gerçekleştirilebilir.
b) Yeniden atama ve kurumlar arası yeniden atama
    yoluyla kadrolu öğretmenliğe atananlardan atandığı yerde en az 1 yıl
    çalışmayanlar ile eşi isteğe bağlı sigortalı olan kadrolu öğretmenler, aile
    birliği mazeretine bağlı olarak yer değiştirme isteğinde bulunamaz.
c) Eşleri geçici olarak görevlendirilen kadrolu
    öğretmenler, eşlerinin geçici olarak görevlendirildiği yere aile birliği
    mazeretine bağlı yer değiştirme isteğinde bulunamaz.
(3) Kadrolu öğretmenlerin mazerete bağlı yer
    değiştirme işlemleri için Bakanlık tarafından yarıyıl ve yaz tatillerinde
    duyuru yapılır ve başvurular elektronik ortamda alınır. Başvuru şartları,
    başvurunun şekli ve diğer hususlar duyuruda belirtilir.
(4) Yarıyıl ve yaz tatillerinde yapılan mazerete
    bağlı yer değişikliklerinde, başvurusu onaylananların ataması ilan edilen
    kontenjan dâhilinde tercihleri de dikkate alınarak hizmet puanı üstünlüğüne
    göre yapılır.
(5) Mazeretin bulunduğu ilçe ile görev yapılan ilçe
    aynı ilçe grubunda ise mazerete bağlı yer değişikliği başvurusunda
    bulunulamaz.
Hizmetin
    gereği olarak yapılabilecek yer değiştirmeler
MADDE 30-
(1) Haklarında yapılan adli veya
    idari soruşturma sonucunda o yerde görev yapmasında sakınca görülen kadrolu
    öğretmenlerden;
a) Görev yeri il içinde değiştirileceklerin
    atamaları, bulunduğu eğitim kurumunun hizmet alanına göre aynı hizmet
    alanındaki eğitim kurumlarından birine, bunun mümkün olmaması hâlinde,
    öncelikle alt hizmet alanı olmak üzere diğer hizmet alanlarındaki eğitim
    kurumlarından birine,
b) Görev yeri il dışına değiştirileceklerin
    atamaları, zorunlu çalışma yükümlülükleri de dikkate alınarak alanlarında
    öğretmen ihtiyacı bulunan eğitim kurumlarından birine,
yapılır
.
(2) Sağlık durumu hariç olmak üzere, haklarında
    yapılan adli ve idari soruşturma sonucunda görev yerleri; il dışına
    değiştirilenler daha önce görev yaptıkları
ile,
il
    içinde değiştirilenler daha önce görev yaptıkları ilçeye, ilçe içinde
    değiştirilenler ise daha önce görev yaptıkları eğitim kurumuna aradan 3 yıl
    geçmeden atanma isteğinde bulunamaz.
Diğer
    nedenlere bağlı yer değiştirmeler
MADDE 31-
(1) Eşi veya çocuğu vefat eden
    kadrolu öğretmenler, eş veya çocuklarının vefat ettiği tarihten itibaren 1
    yıl içinde yer değiştirme isteğinde bulunabilir.
(2) Eşi emekli olan kadrolu öğretmenler, eşinin
    emekliye ayrılış tarihinden itibaren 1 yıl içinde eşinin ikamet ettiği yere
    iller arası yer değiştirme isteğinde bulunabilir.
(3) Terör eylemlerinin etkisi ve
    sebebiyle şehit olan veya çalışamayacak derecede malul olan ya da malul
    olup da çalışabilir durumda olan kamu görevlileri ile er ve erbaşların,
    kadrolu öğretmen olarak görev yapan eş ve çocukları ile anne, baba ve
    kardeşlerinin yer değiştirme suretiyle atanma talepleri, bu durumun ilgili
    makamlarca belgelendirilmiş olması kaydıyla kadro imkânları da dikkate
    alınmak suretiyle bu Yönetmelikteki kısıtlayıcı hükümlere bakılmaksızın
    öncelikle yerine getirilir.
(4) Afet bölgesi ilan edilen yerlerde bulunan
    eğitim kurumlarında görev yapan kadrolu öğretmenler, Bakanlığın uygun
    görmesi hâlinde yer değiştirme isteğinde bulunabilir. Bunlardan zorunlu
    çalışma yükümlülüğü olanlar, öncelikle zorunlu çalışma yükümlülüğü
    öngörülen yerlere yer değiştirme isteğinde bulunabilir.
SEKİZİNCİ BÖLÜM
İsteğe Bağlı Yer Değiştirme İşlemleri
İl içi
    isteğe bağlı yer değiştirmeler
MADDE 32-
(1) İl içi isteğe bağlı yer
    değiştirmelerde;
a) Kadrolu öğretmenler, kadrolarının bulunduğu
    eğitim kurumunda fiilen öğretmen veya ikinci görev kapsamında eğitim kurumu
    yöneticisi olarak 3 yıllık çalışma süresini tamamlamaları,
b) Sözleşmeli öğretmenlikten öğretmen kadrolarına
    atananlar, 1 yıl kadrolu olarak görev yapmış olmak şartıyla görev
    yaptıkları eğitim kurumunda 3 yıllık çalışma süresini tamamlamaları,
hâlinde
başvuruda bulunabilir.
(2) Çalışma sürelerinin hesabında yer değiştirme
    yapılacak yılın 30 Eylül tarihi esas alınır.
(3) İhtiyaç veya norm kadro fazlası kadrolu
    öğretmenlerin il içi isteğe bağlı yer değiştirmelerinde süre şartı aranmaz.
(4) Eğitim kurumunun kapanması, norm kadro
    değişikliği, hizmetin gereği ve benzeri nedenlerle görev yeri resen değiştirilen
    öğretmenlerin bulundukları eğitim kurumunda çalışılması gereken sürenin
    hesabında daha önceki eğitim kurumunda geçen hizmet süreleri birlikte
    değerlendirilir.
(5) İl içi isteğe bağlı yer değiştirmeler Bakanlık
    tarafından nisan ayında yayımlanan duyuruya göre yapılır. Duyuruda; başvuru
    şartları, başvuru şekli ve diğer hususlar belirtilir.
(6) İl içi isteğe bağlı yer değiştirmelerde kadrolu
    öğretmenlere en fazla 40 eğitim kurumu tercih hakkı verilir.
(7) İl içi isteğe bağlı yer değiştirmeler, öğretmen
    ihtiyacı doğrultusunda tercihleri dikkate alınarak hizmet puanı üstünlüğüne
    göre mayıs ayında Bakanlık tarafından gerçekleştirilir.
(8) İl içi isteğe bağlı yer değiştirmede ataması
    gerçekleşmeyen kadrolu öğretmenler tercih ettikleri eğitim kurumlarından
    ilk iki tercihi için hizmet puanı üstünlüğüne göre sıraya alınır. Bu
    sıralar elektronik ortamda ilan edilir.
(9) İl içi isteğe bağlı yer değiştirme ve sıra
    kaydı oluşturma işlemlerinde kullanılacak hizmet puanının hesabında
    başvurunun son günü esas alınır.
(10) Sıra kaydı yer değiştirme dönemi içinde bir
    defaya mahsus olmak üzere mayıs ayında oluşturulur ve sıra oluşturulduktan
    sonra başvuru iptali haricinde herhangi bir değişiklik yapılamaz.
(11) Ataması yapılamayanlara ait sıra durumu,
    ağustos ayı içerisinde Bakanlık tarafından belirlenen güne kadar geçerli
    olup öğretmen ihtiyacı oluşması hâlinde atamalar Bakanlık tarafından
    belirlenen dönemlerde sıra kaydı bulunanlar arasından hizmet puanı
    üstünlüğüne göre gerçekleştirilir.
(12) Eğitim kurumlarında sırada bulunan kadrolu
    öğretmenlerden herhangi bir nedenle ataması yapılanlar sıra kaydından
    çıkarılır.
İller
    arası isteğe bağlı yer değiştirmeler
MADDE 33-
(1) İller arası isteğe bağlı yer
    değiştirmelerde;
a) Kadrolu öğretmenler, kadrolarının bulunduğu ilde
    fiilen öğretmen veya ikinci görev kapsamında eğitim kurumu yöneticisi
    olarak 3 yıllık çalışma süresini tamamlamaları,
b) Sözleşmeli öğretmenlikten öğretmen kadrolarına
    atananlar, 1 yıl kadrolu olarak görev yapmış olmak şartıyla görev
    yaptıkları ilde 3 yıllık çalışma süresini tamamlamaları,
hâlinde
başvuruda bulunabilir.
(2) Çalışma sürelerinin hesabında yer değiştirme
    yapılacak yılın 30 Eylül tarihi esas alınır.
(3) Hizmetin gereği veya benzeri nedenlerle görev
    yeri iller arasında resen değiştirilen öğretmenlerin bulundukları ilde
    çalışılması gereken sürenin hesabında, daha önce görev yaptıkları ilde
    geçen hizmet süreleri birlikte değerlendirilir.
(4) İl genelinde alanında atanabileceği bir eğitim
    kurumu bulunmayan ihtiyaç veya norm kadro fazlası kadrolu öğretmenlerin
    iller arası isteğe bağlı yer değiştirmelerinde süre şartı aranmaz.
(5) İller arası isteğe bağlı yer değiştirmeler,
    Bakanlık tarafından belirlenen takvim çerçevesinde mayıs ayında yayımlanan
    duyuruya göre yapılır. Duyuruda; başvuru şartları, başvuru şekli ve diğer
    hususlar belirtilir.
(6) İller arası isteğe bağlı yer değiştirmelerde
    kadrolu öğretmenlere en fazla 40 eğitim kurumu tercih hakkı verilir.
(7) İller arası isteğe bağlı yer değiştirmeler,
    kadrolu öğretmenlerin tercihleri de dikkate alınmak suretiyle alanlarında
    ihtiyaç duyulan eğitim kurumlarına hizmet puanı üstünlüğüne göre yapılır.
    Hizmet puanlarının eşit olması durumunda, öğretmenlikteki hizmet süresi
    daha fazla olana öncelik verilir.
İhtiyaç
    veya norm kadro fazlası öğretmenlerin yer değiştirmeleri
MADDE 34-
(1) Kadrolu öğretmenlerden;
    herhangi bir nedenle ihtiyaç fazlası haline gelenler ile görevli oldukları
    eğitim kurumlarında alanlarında norm kadro sayısı azalanlar, hizmet puanı
    üstünlüğüne göre yapılacak değerlendirme sonucunda hizmet puanı en az
    olandan başlamak üzere norm kadro fazlası olarak belirlenir. Hizmet
    puanının eşitliği hâlinde sırasıyla; öğretmenlikteki hizmet süresi daha az
    olan, öğretmenliğe daha sonra başlayan norm kadro fazlası olarak
    belirlenir. Hizmet puanının hesabında norm kadro fazlası belirleme
    sürecinin son günü esas alınır ve yer değiştirme işlemlerinde aynı hizmet
    puanı kullanılır.
(2) İhtiyaç veya norm kadro fazlası olarak
    belirlenen kadrolu öğretmenler, öncelikle kadrolarının olduğu ilçedeki
    sonra ilçe grubu içindeki eğitim kurumlarına tercihleri de dikkate alınarak
    hizmet puanı üstünlüğüne göre atanırlar. Hizmet puanı yetersizliği
    nedeniyle tercihte bulundukları eğitim kurumlarına atanamayanlar ile
    tercihte bulunmayanların atamaları, aynı ilçe grubu içerisinde boş norm
    kadrosu bulunan eğitim kurumlarına, hizmet puanı düşük olandan başlanarak
    resen yapılır.
(3) İkinci fıkra kapsamında alanlarında boş norm
    kadro bulunmaması nedeniyle herhangi bir kuruma atanamayanlar, il genelinde
    eğitim kurumlarına tercihleri de dikkate alınarak hizmet puanı üstünlüğüne
    göre atanırlar. Tercihte bulunmayanlar ile tercihine yerleşemeyenlerin
    atamaları, il genelinde öğretmen ihtiyacı bulunan eğitim kurumlarına,
    hizmet puanı düşük olandan başlanarak resen yapılır.
(4) İhtiyaç veya norm kadro fazlası kadrolu
    öğretmenlerden il içinde alanlarında ihtiyaç bulunmayanlar, talepleri
    hâlinde, yer değiştirme dönemi dışında Bakanlık tarafından tercihine
    sunulan illerden birine atanabilir. Bu kapsamda başvuruda bulunanların
    kadrolu öğretmen olan eşinin de istemesi ve alanında ihtiyaç olması hâlinde
    aynı yere ataması yapılabilir.
(5) Dönüştürülen eğitim kurumlarında görev yapan
    öğretmenler, dönüşen eğitim kurumuna öğretmen olarak atanma şartlarını
    taşıması ve alanlarında norm kadro bulunması hâlinde, hizmet puanı üstünlüğüne
    göre öncelikle bu eğitim kurumlarına atanır.
(6) Genel hayatı etkileyen deprem, sel, yangın ve
    benzeri doğal afetler nedeniyle olağanüstü durumların oluştuğu yerlerdeki
    eğitim kurumlarının öğretmen ihtiyacı, öncelikle bu madde kapsamında
    bulunan ihtiyaç veya norm kadro fazlası öğretmenlerle karşılanır.
(7)
Sağlık kurulu
raporunda en az yüzde 40 oranında engelli olduğu belirtilen kadrolu
    öğretmenler ile eşi veya bakmakla yükümlü olduğu birinci derece kan
    hısımlarından tam bağımlı olduğunu engelli sağlık kurulu raporuyla
    belgelendiren kadrolu öğretmenlerden norm kadro fazlası konumunda
    bulunanlar, engellilik durumlarının devamı süresince resen görev yeri
    belirlemeden istisnadır.
(8) Eğitimde fırsat eşitliğini sağlamak amacıyla bu
    madde kapsamında yapılacak yer değiştirme işlemleri zamana bağlı olmaksızın
    gerçekleştirilir.
(9) İhtiyaç veya norm kadro fazlası kadrolu
    öğretmenlerin Akademide eğitime alınarak öğretmen ihtiyacı bulunan diğer
    alanlarda görevlendirilmesi için Bakanlık tarafından gerekli tedbirler
    alınır.
(10) Bu madde kapsamında herhangi
    bir eğitim kurumuna ataması gerçekleştirilemeyen ihtiyaç veya norm kadro
    fazlası öğretmenler; eğitim kurumlarında norm kadro içerisinde bulunan
    öğretmenlerin aylıksız izin, doğum izni, geçici görevlendirme veya benzeri
    nedenlerle görevde bulunmaması sebebiyle öğretmen ihtiyacının oluşması
    hâlinde, öncelikle kadrolarının bulunduğu ilçe olmak üzere aynı ilçe grubu
    içinde yer alan eğitim kurumlarına geçici olarak görevlendirilir.
DOKUZUNCU BÖLÜM
Ortak Hükümler
Yeni
    açılan eğitim kurumları
MADDE 35-
(1) Eğitim öğretime yeni açılan
    eğitim kurumlarının öğretmen ihtiyacı yer değiştirme dönemlerinde
    karşılanır.
(2) Yer değiştirme dönemleri dışında eğitim
    öğretime açılan eğitim kurumlarının öğretmen ihtiyacı, il genelinde
    yapılacak duyuru üzerine il içi yer değiştirme şartlarını taşıyan kadrolu
    öğretmenlerin başvurularının alınması suretiyle hizmet puanı üstünlüğüne
    göre yapılacak atamalarla karşılanır.
Eğitim
    kurumunun veya alan/bölümün kapatılması
MADDE 36-
(1) Eğitim kurumu ya da
    bölüm/alanının kapanması veya program değişikliği sonucunda norm kadro
    fazlası olan öğretmenlerden, öğrencilerin taşınması durumunda, öğrencilerin
    taşındığı eğitim kurumlarında ihtiyacı bulunması hâlinde atamaları bu
    eğitim kurumuna hizmet puanı üstünlüğüne göre yapılır.
(2) Birinci fıkra kapsamda ataması yapılmayanlar
    norm kadro fazlası olarak belirlenir ve 34 üncü madde kapsamında
    değerlendirilir.
Mazeret
    durumları nedeniyle yer değiştirmesi yapılamayanların aylıksız izinleri
MADDE 37-
(1) Hizmet puanı veya alanlarında
    norm kadro yetersizliği nedeniyle mazerete bağlı iller arasında yer
    değiştirme istekleri karşılanamayan kadrolu öğretmenler, 7528 sayılı
    Kanunun 18 inci maddesinin dördüncü fıkrasına göre istekte bulundukları
    yere atanmaya hak kazanıncaya kadar aylıksız izinli sayılmalarını
    isteyebilirler. Bu süre 3 yıldan fazla olamaz. Bu durumda olanların
    aylıksız izin hakkından yararlandırılmaları için mazeretine bağlı yer
    değiştirmelerde kendilerine Bakanlık tarafından sunulan tercihlerin
    tamamını kullanmaları şartı aranır.
(2) Aylıksız izinli sayılanlar, bulundukları il
    millî eğitim müdürlüklerine bu amaçla tahsis edilecek kadrolara atanır. Bu
    maddeye göre aylıksız izinli sayılanlar her mazerete bağlı yer değiştirme
    döneminde mazeretlerinin devam ettiğini belgelendirmek zorundadır.
    Mazeretlerinin devam ettiğini belgelendiremeyenlerin aylıksız izinleri
    iptal edilerek aylıksız izinli sayıldıkları ilde alanında ihtiyaç bulunan
    eğitim kurumlarına öncelikle atanır. Aylıksız izinlerini kendi istekleriyle
    iptal ettirenlere bir sonraki mazerete bağlı yer değiştirme dönemine kadar
    aylıksız izin verilmez.
(3) Aylıksız izinli sayılanlardan üçüncü yılın
    sonunda yer değiştirme suretiyle atamaları yapılamayanlar, aylıksız izinli
    sayıldıkları ilde alanında ihtiyaç bulunan eğitim kurumlarına öncelikle
    atanır.
Hizmet
    sınıfının değiştirilmesi
MADDE 38-
(1) Kadrolu öğretmenlerden;
a) Öğretmenlik görevini devamlı surette
    yapamayacakları sağlık kurulu raporunda belirtilenlerden Sosyal Güvenlik
    Kurumunca raporu uygun bulunanlar ile haklarında yapılan denetim ve
    soruşturma sonucunda yetersizliği nedeniyle öğretmenlik görevini
    yapamayacağı tespit edilenler diğer hizmet sınıflarındaki durumlarına uygun
    kadrolara atanabilir.
b) Bakanlığın merkez veya taşra teşkilatında eğitim
    ve öğretim hizmetleri sınıfı dışındaki görevlere istekleri üzerine
    atananlar, yeniden öğretmenliğe atanmak üzere başvuruda bulunabilir.
    Bunların atamaları Bakanlık tarafından uygun görülmesi hâlinde, zamana
    bağlı olmaksızın yapılabilir.
Atama
    yapılacak eğitim kurumlarının duyurulması
MADDE 39-
(1) Yarıyıl ve yaz tatillerinde
    yapılan mazerete bağlı yer değiştirmelerde, kadrolu öğretmenlerin
    mazeretlerinin karşılanabilmesi bakımından öğretmen ihtiyacı bulunan eğitim
    kurumlarının tamamı tercihe açılır.
(2) İller arasında isteğe ve zorunlu çalışma yükümlülüğüne
    bağlı olarak yapılacak yer değiştirme suretiyle atamalarda kadrolu
    öğretmenlerin tercihlerine açılacak eğitim kurumları; öğretmenlerin Ülke
    genelinde dengeli dağılımını sağlayacak şekilde hizmet bölgeleri ve illerin
    doluluk oranları dikkate alınarak ilçe grubu öğretmen ihtiyacına göre
    belirlenir.
Alan
    değişikliğine bağlı yer değiştirmeler
MADDE 40-
(1) Kadrolarının bulunduğu eğitim
    kurumunda fiilen öğretmen veya ikinci görev kapsamında eğitim kurumu
    yöneticisi olarak görev yapanlar Bakanlık tarafından uygun görülmesi
    hâlinde, mezuniyetleri itibarıyla atanabilecekleri alanlara alanlarının
    değiştirilmesini isteyebilir. Sözleşmeli öğretmenlikten öğretmen
    kadrolarına atananlarda ise 1 yıl daha görev yapmış olma şartı aranır.
(2) Alan değişikliğine bağlı yer değiştirmeler,
    illerin alanlar itibarıyla doluluk oranları dikkate alınarak Bakanlık
    tarafından belirlenen illerle sınırlı olmak üzere yapılabilir.
(3) Kapatılan alanlarda görev yapan öğretmenlerin
    alan değişikliğine ilişkin gerekli tedbirler Bakanlık tarafından alınır.
(4) Alan değişikliğine bağlı yer değiştirmeler
    Bakanlıkça belirlenen duyuru çerçevesinde yapılır. Duyuruda; başvuru
    şartları, başvuru şekli ve diğer hususlar belirtilir.
(5) Başvuruda bulunan kadrolu öğretmenlerin alan
    değişiklikleri, hizmet puanı üstünlüğüne göre yapılır. Hizmet puanlarının
    eşit olması durumunda öğretmenlikteki hizmet süresi daha fazla olana
    öncelik verilir.
İlçe
    grupları
MADDE 41-
(1) İllerde; coğrafi özellikler,
    ulaşım imkânları ve eğitim hizmetlerinin etkin yürütülmesi dikkate
    alınarak, iki veya daha fazla ilçenin bir araya getirilmesi suretiyle ilçe
    grupları oluşturulmuştur ve bu Yönetmeliğin ekinde yer alan EK-2 İlçe
    Grupları Çizelgesinde gösterilmiştir.
(2) İlçe grupları, öğretmenlerin yer değiştirme
    işlemleri bakımından görev yeri olarak kabul edilir. Bu kapsamda yapılan
    işlemler,
10/2/1954
tarihli ve 6245 sayılı
    Harcırah Kanunu kapsamındaki memuriyet mahalli tanımını etkilemez.
ONUNCU BÖLÜM
Çeşitli ve Son Hükümler
Hüküm
    bulunmayan hâller
MADDE 42-
(1) Bu Yönetmelikte hüküm
    bulunmayan hâllerde 657 sayılı Kanun, 7528 sayılı Kanun ve Devlet
    Memurlarının Yer Değiştirme Suretiyle Atanmalarına İlişkin Yönetmelik
    hükümleri uygulanır.
Yürürlükten
    kaldırılan yönetmelik
MADDE 43-
(1)
17/4/2015
tarihli ve 29329 sayılı Resmî Gazete’de yayımlanan Millî Eğitim Bakanlığı Öğretmen
    Atama ve Yer Değiştirme Yönetmeliği yürürlükten kaldırılmıştır.
Kazanılmış
    haklar
GEÇİCİ
    MADDE 1-
(1) Öğretmen olarak görev
    yapmakta iken
23/4/1999
ile 14/2/2005 tarihleri
    arasında almış oldukları disiplin cezası sonucu öğretmenlikleri sona erip,
    22/6/2006 tarihli ve 5525 sayılı Memurlar ile Diğer Kamu Görevlilerinin
    Bazı Disiplin Cezalarının Affı Hakkında Kanun hükümlerine göre haklarında
    verilmiş disiplin cezalarının bütün sonuçları ile ortadan kaldırılmasına
    bağlı olarak öğretmenliğe döndürülenler ile aynı tarihler arasında istifa
    sonucu görevinden ayrılanlardan yeniden öğretmenliğe atananlara
    görevlerinden ayrıldıkları tarih ile öğretmenliğe döndürüldükleri tarih
    arasında geçen süreler bakımından, atandıkları eğitim kurumu için bu
    Yönetmelikte öngörülen hizmet puanı verilir.
Hizmet
    bölgeleri geçici süreyle değiştirilen yerler
GEÇİCİ
    MADDE 2-
(1)
6/2/2023
tarihinde Kahramanmaraş merkezli meydana gelen depremlerden ağır derecede
    etkilenen Adıyaman, Hatay, Kahramanmaraş ve Malatya illeri ile Gaziantep
    ilinin İslahiye ve Nurdağı ilçeleri 1/9/2026 tarihine kadar EK-1 Hizmet
    Bölgeleri Çizelgesinin Üçüncü Hizmet Bölgesi bölümünde sayılır.
Eğitim
    kurumlarının hizmet alanları
GEÇİCİ
    MADDE 3-
(1) Eğitim kurumlarının
    hizmet alanları Bakanlık tarafından yayımlanıncaya kadar 43 üncü madde ile
    yürürlükten kaldırılan Millî Eğitim Bakanlığı Öğretmen Atama ve Yer
    Değiştirme Yönetmeliği hükümlerine göre belirlenir.
Hizmet
    puanlarının hesabına ilişkin geçiş hükümleri
GEÇİCİ
    MADDE 4-
(1)
1/2/2026
tarihine kadar hizmet puanlarının hesabında 43 üncü madde ile yürürlükten
    kaldırılan Millî Eğitim Bakanlığı Öğretmen Atama ve Yer Değiştirme
    Yönetmeliği hükümleri uygulanır.
(2)
1/2/2026
tarihinde bir
    tam ayı tamamlamayanların hizmet puanları, tamamlanmayan aydaki görev
    yaptıkları süreler için günlük olarak hesaplanarak verilir.
Yürürlük
MADDE 44-
(1) Bu Yönetmeliğin;
a) 21 inci maddesinin ikinci fıkrası
1/4/2025
tarihinden geçerli olmak üzere 1/2/2026
    tarihinde,
b) 21 inci maddesinin birinci, üçüncü, dördüncü,
    beşinci, altıncı, yedinci, sekizinci, dokuzuncu, onuncu ve
onbirinci
fıkraları
1/2/2026
tarihinde,
c) Diğer maddeleri yayımı tarihinde,
yürürlüğe
girer.
Yürütme
MADDE 45-
(1) Bu Yönetmelik hükümlerini
    Millî Eğitim Bakanı yürütür.
Ekleri için tıklayınız