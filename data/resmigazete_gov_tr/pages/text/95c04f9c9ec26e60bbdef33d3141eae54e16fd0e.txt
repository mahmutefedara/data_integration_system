8 Ocak 2026 PERŞEMBE
8 Ocak 2026 PERŞEMBE
Resmî Gazete
Sayı : 33131
YÖNETMELİK
İstinye Üniversitesinden:
İSTİNYE
    ÜNİVERSİTESİ ÖN LİSANS VE LİSANS EĞİTİM-ÖĞRETİM
YÖNETMELİĞİNDE DEĞİŞİKLİK YAPILMASINA
DAİR YÖNETMELİK
MADDE 1-
16/8/2020 tarihli ve 31215 sayılı Resmî Gazete’de
    yayımlanan İstinye Üniversitesi Ön Lisans ve Lisans Eğitim-Öğretim
    Yönetmeliğinin 2
nci
maddesine “kayıt,”
    ibaresinden sonra gelmek üzere “işletmede mesleki
eğitim,
”
    ve “staj,” ibaresinden sonra gelmek üzere “uygulamalı ders,” ibaresi
    eklenmiştir.
MADDE 2-
Aynı Yönetmeliğin 4 üncü maddesinin birinci
    fıkrasının (i) bendi aşağıdaki şekilde değiştirilmiş, (j) bendi yürürlükten
    kaldırılmış ve aynı maddeye aşağıdaki bentler eklenmiştir.
“i) Öğrenci İşleri Daire Başkanlığı: İstinye
    Üniversitesinin öğrencilere ilişkin tüm kayıt işlerini yürütmekle görevli
    birimini,”
“ö) Sağlık, Kültür ve Spor Daire Başkanlığı:
    Öğrencinin akademik olmayan süreçleri ile işletmede mesleki eğitim, staj ve
    uygulamalı ders gibi çalışmalarını koordine eden birimi,
p) Ara sınıf: Dört yıllık programlarda ikinci ve
    üçüncü sınıfı, beş yıllık programlarda ikinci, üçüncü ve dördüncü sınıfı,
    altı yıllık programlarda ise ikinci, üçüncü, dördüncü ve beşinci sınıfı,”
MADDE 3-
Aynı Yönetmeliğin 5 inci maddesi aşağıdaki şekilde
    değiştirilmiştir.
“MADDE 5- (1) İstinye Üniversitesinde
    eğitim-öğretim ilgili birimlerin önerileri alınarak Senato tarafından
    onaylanan akademik takvime göre yürütülür.”
MADDE 4-
Aynı Yönetmeliğin 7
nci
maddesinin birinci fıkrasının birinci cümlesi aşağıdaki şekilde değiştirilmiştir.
“Eğitim-öğretim dönemleri, her akademik
yıl başında
Senato tarafından belirlenir ve akademik
    takvim ile yayımlanır.”
MADDE 5-
Aynı Yönetmeliğin 10 uncu maddesi aşağıdaki şekilde
    değiştirilmiştir.
“MADDE 10- (1) Kayıt işlemlerini tamamlayan
    öğrencilere öğrenci kimlik kartı verilir. Kimlik kartının kaybedilmesi ya
    da yenilenmesinin talep edilmesi halinde öğrencinin, öğrenci bilgi sisteminden
    yeni kimlik başvurusu yapması gerekir.
(2) Üniversiteden ayrılan, çıkarılan, kaydı silinen
    veya mezun olanların öğrenci kimlik kartları Üniversite tarafından
    kullanıma kapatılır.”
MADDE 6-
Aynı Yönetmeliğin 11 inci maddesinin ikinci fıkrası
    ve üçüncü fıkrasının birinci cümlesi aşağıdaki şekilde değiştirilmiştir.
“(2) Haftalık ders programı, eğitim-öğretim
    yarıyılı/yılı kayıt döneminden en az bir hafta önce ilan edilir.”
“Her öğrenciye ilgili birim yönetim kurulu
    tarafından akademik danışman atanır ve öğrenciye öğrenci bilgi sistemi
    üzerinden duyurulur.”
MADDE 7-
Aynı Yönetmeliğin 13 üncü maddesi aşağıdaki şekilde
    değiştirilmiştir.
“MADDE 13- (1) Öğrencilerin ders alma işlemleri,
    akademik danışmanlarının yardımı ile her yarıyıl/yıl akademik takvimde
    belirtilen sürelerde yapılır. Öğrenciler kayıtlı oldukları bölümün/programın
    müfredatındaki tüm dersleri almakla yükümlüdürler.
(2) Eğitim-öğretimi sınıf geçme esasına göre
    yapılan programlarda öğrenciler, zorunlu derslerine eğitim-öğretim yılının
    başında bütün olarak kayıt olurlar. Seçmeli derslerini ise her yarıyıl/
yıl başında
seçerler.
(3) Birinci sınıf öğrencileri kendi dönem
    derslerini alabilirler. Ek ders/ek kredi alamazlar. Ancak, muaf oldukları
    derslerin toplam AKTS kredisi kadar dersi üst yarıyıldan ilgili birim
    yönetim kurulu kararıyla alabilirler.
(4)
Yaz okulu
hariç olmak
    üzere ara sınıflar ve ek kredi alarak mezuniyet koşullarını sağlamayan son
    sınıflar bir yarıyılda en fazla 40
AKTS’ye
kadar
    ders alabilirler. Ancak bu hükmün uygulanmadığı durumlarda Senato ile
    ilgili birim yönetim kurulunca belirlenen esaslar uygulanır.
(5) Ek kredi alarak mezuniyet koşullarını
    sağlayabilecek son sınıf öğrencisi; ön lisans veya lisans programlarında
    son sınıf olarak görünüp birbirini takip eden iki yarıyılda, her yarıyılda
    48 AKTS ve yaz okulunda 18 AKTS ders alması durumunda mezun olabilecek
    öğrencilerdir. Bu öğrenciler genel not ortalamasına (GNO) bakılmaksızın akademik
    danışmanının ve bölüm/program başkanının onayı ve öğrencinin bağlı
    bulunduğu birim yönetim kurulu kararı ile 48
AKTS’ye
kadar ders alabilir.
(6) Akademik genel not ortalamasının en az 3.00
    olması durumunda öğrenci üst yarıyıldan, 48
AKTS’ye
kadar ders alabilir.
(7) Öğrenciler, akademik danışmanının ve her iki
    bölüm/program başkanının onayı ve öğrencinin bağlı bulunduğu birim yönetim
    kurulu kararı ile müfredatındaki bir derse eş değer dersin verildiği
    birimlerden de ders alabilirler. Bu dersler, öğrencinin not dökümünde
    ortalama ve AKTS hesabına
dahil
edilir.
    Öğrenciler, bilgi, görgü ve kültürlerini artırmak amacıyla, akademik
    danışmanının ve her iki bölüm/program başkanının onayı ve öğrencinin bağlı
    bulunduğu birim yönetim kurulu kararı ile müfredatında olmayan bir dersi,
    müfredat dışı olarak verildiği birimlerden alabilirler. Bu dersler,
    öğrencinin not dökümünde gösterilir, ancak ortalama ve AKTS hesabına
dahil
edilmez.
(8) Öğrenciler, akademik takvimle belirlenen
    süreler içinde öğrenci bilgi sisteminden başvurmaları hâlinde her dönem
    kayıtlı oldukları derslerden sadece bir dersten çekilebilirler. Ancak,
    öğrenciler kayıtlı olunan programın ilk iki yarıyılındaki hiçbir dersten ve
    başarısız olduğu zorunlu derslerden çekilemezler.
(9) Eğitim-öğretim programlarından kaldırılan
    derslerden başarısız olanlar, bu derslerin yerine konulan dersleri alırlar.
    Bu derslerin yerine ders konulmaması halinde programdan kaldırılan derslerden
    sorumlu tutulmazlar, ancak mezun olabilmeleri için, gerekli
AKTS’yi
tamamlamak zorundadırlar.
(10) İlk kez kayıt olunan ve/veya devamsızlıktan
    (DZ) kalınan derslerde, haftalık ders programında tamamen ders çakışması
    durumunda o derse kayıt olunamaz, haftalık ders programının tamamında en
    fazla 1 ders saatine kadar çakışma olması durumunda derse kayıt olunabilir.
    Ancak, işletmede mesleki eğitim ve uygulamalı dersler için çakışma kuralı
    Senato ve ilgili birim yönetim kurulu kararı ile değiştirilebilir.”
MADDE 8-
Aynı Yönetmeliğin
    14 üncü maddesinin birinci fıkrasında yer alan “Öğrenci Kayıt İşleri
    Direktörlüğü” ibaresi “Öğrenci İşleri Daire Başkanlığı” şeklinde; aynı
    maddenin ikinci fıkrasında yer alan “Öğrenci Kayıt İşleri Direktörlüğüne”
    ibaresi “Öğrenci İşleri Daire Başkanlığına” şeklinde değiştirilmiştir ve
    aynı maddenin ikinci fıkrasında yer alan “Yönetim Kurulu” ibaresi
    yürürlükten kaldırılmıştır.
MADDE 9-
Aynı Yönetmeliğin 16
ncı
maddesinin başlığı “Yatay/dikey geçişler ve çift
anadal
/
yandal
” şeklinde değiştirilmiş ve aynı maddeye
    aşağıdaki fıkralar eklenmiştir.
“(3) Üniversitede çift
anadal
ve yan dal programlarına ilişkin hususlar; Yükseköğretim Kurumlarında
Önlisans
ve Lisans Düzeyindeki Programlar Arasında
    Geçiş, Çift
Anadal
, Yan Dal ile Kurumlar Arası
    Kredi Transferi Yapılması Esaslarına İlişkin Yönetmelik hükümleri ve Senato
    tarafından belirlenen esaslara uygun olarak yapılır.
(4) Çift
anadal
programını
    başarı ile tamamlayan öğrencilere o dala ait lisans diploması,
yandal
programını başarı ile tamamlayan öğrencilere o
    dal ile ilgili bir sertifika verilir.”
MADDE 10-
Aynı Yönetmeliğin 20
nci
maddesinin ikinci fıkrası ve dördüncü fıkrası
    aşağıdaki şekilde değiştirilmiştir.
“(2) Sınav programları, akademik takvim
    çerçevesinde sınavlardan en az bir hafta önce ilân edilir.”
“(4) Sınavlarda kopya çeken, kopya veren, kopyaya
    teşebbüs eden, sınav düzenini bozan öğrenci hakkında, 2547 sayılı Kanunun
    54 üncü maddesi hükümleri uygulanır. Cezanın kesinleşmesi durumunda,
    öğrenciye cezaya konu olan sınavdan sıfır (0) puan verilir. Bu durumda
    öğrencinin aldığı burs ve indirimler, Senato tarafından belirlenen esaslara
    göre değerlendirilir.”
MADDE 11-
Aynı Yönetmeliğin 21 inci maddesi
    aşağıdaki şekilde değiştirilmiştir.
“MADDE 21- (1) Ara sınav, ilgili eğitim-öğretim
    programında öngörülen derslerden yarıyıl/yıl içinde yapılabilen sınavdır.
    Kişisel beceri gerektiren derslerin sınavları uygulamalı olarak yapılabilir.
    Uygulaması işyerinde yapılan dersler hariç tüm derslerin ara sınav
    sonuçları akademik takvimde belirlenen dersten çekilme tarihinden en geç
    bir gün önce ilan edilir.
(2) Uygulaması işyerinde yapılan dersler hariç tüm
    derslerin ara sınav sonuçları akademik takvimde belirlenen dersten çekilme
    tarihinden en geç bir gün önce ilan edilir.
(3) Ara sınav dışında, başarı notuna esas olmak
    üzere; kısa süreli sınavlar, öğrencinin becerilerine dayanan uygulamalar,
    ödevler ve benzeri dönem içi çalışmalar yapılabilir.
(4) İşletmede mesleki eğitim, staj ve uygulamalı
    ders başarı değerlendirmesi Senato tarafından belirlenen esaslara göre
    yapılır.
(5) Her ders için ders izlencesi, ders
    kayıtlarından önce öğrenci otomasyon sisteminde ilan edilir. Bu izlencede
    yapılacak sınavlar ve/veya değerlendirmelerin etki oranları belirtilir ve
    uygulanır.”
MADDE 12-
Aynı Yönetmeliğin 29 uncu
    maddesinin dördüncü fıkrasına aşağıdaki cümle ve aynı maddeye aşağıdaki
    fıkra eklenmiştir.
“Ancak bu hükmün uygulanmadığı
    durumlarda Senato ile ilgili birim yönetim kurulunca belirlenen esaslar
    uygulanır.”
“(5) Dersi veren öğretim elemanı, derse devam
    koşulunu yerine getirmemiş öğrencilere DZ notunu verir, akademik takvimde
    belirtilen tarihte öğrenci bilgi sistemi üzerinden ilan eder. Bu
    öğrenciler, dersten devamsız ve başarısız sayılır ve o dersin yarıyıl/
yıl sonu
sınavı ile bütünleme sınavına giremez. Bir
    dersten DZ notu alarak başarısız olan öğrencilerin ders tekrarında derse
    devamları zorunludur.”
MADDE 13-
Aynı Yönetmeliğin 30 uncu
    maddesinin birinci fıkrasında yer alan “Öğrenci Kayıt İşleri Direktörlüğü”
    ibaresi “Öğrenci İşleri Daire Başkanlığı” şeklinde ve aynı maddenin üçüncü
    fıkrasının ikinci cümlesinde yer alan “öğretimi” ibaresi “okulu” şeklinde
    değiştirilmiştir.
MADDE 14-
Aynı Yönetmeliğin 32
nci
maddesinin birinci fıkrası aşağıdaki şekilde
    değiştirilmiş ve aynı maddeye aşağıdaki fıkra eklenmiştir.
“(1) Öğrenciler, kendi istekleri ile ilişik kesme
    talebinde bulunabilirler. Bunun için Öğrenci İşleri Daire Başkanlığına
    şahsen veya
vekalet
verdikleri kişiler tarafından
    başvurulması gerekir.”
“(4) Öğrencinin 2547 sayılı Kanunun 54 üncü maddesi
    hükümlerine göre yükseköğretim kurumundan çıkarma cezası almış olması
    durumunda Üniversite Yönetim Kurulu kararı ile Üniversite ile ilişiği
    kesilir.”
MADDE 15-
Aynı Yönetmeliğin 34 üncü maddesi
    aşağıdaki şekilde değiştirilmiştir.
“MADDE 34- (1) Öğrencilerin disiplin iş ve
    işlemleri, 2547 sayılı Kanunun 54 üncü maddesi hükümlerine göre yürütülür.”
MADDE 16-
Bu Yönetmelik yayımı tarihinde
    yürürlüğe girer.
MADDE 17-
Bu Yönetmelik hükümlerini İstinye
    Üniversitesi Rektörü yürütür.