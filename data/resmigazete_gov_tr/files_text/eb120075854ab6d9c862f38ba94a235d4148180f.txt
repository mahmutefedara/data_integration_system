YÖNETMELİK
Ticaret Bakanlığından:
PAN AVRUPA AKDENİZ MENŞE KÜMÜLASYON SİSTEMİ KAPSAMI 
TİCARETTE EŞYANIN TERCİHLİ MENŞEİNİN TESPİTİ HAKKINDA 
YÖNETMELİKTE DEĞİŞİKLİK YAPILMASINA 
DAİR YÖNETMELİK
MADDE 1- 26/11/2009 tarihli ve 27418 mükerrer sayılı Resmî Gazete’de yayımlanan
Pan Avrupa Akdeniz Menşe Kümülasyon Sistemi Kapsamı Ticarette Eşyanın Tercihli Menşei-
nin Tespiti Hakkında Yönetmeliğin 2 nci maddesi aşağıdaki şekilde değiştirilmiştir.
“MADDE 2- (1) Bu Yönetmelik;
a) Türkiye Cumhuriyeti ile Tunus Cumhuriyeti Arasında Serbest Ticaret Alanı Tesis
Eden Ortaklık Anlaşmasının ekinde yer alan Menşeli Ürünler Kavramının Tanımı ve İdari İş-
birliği Yöntemlerine İlişkin Protokol III'ün,
b) Türkiye Cumhuriyeti ile Mısır Arap Cumhuriyeti Arasında bir Serbest Ticaret Alanı
Tesis Eden Anlaşmanın ekinde yer alan Menşeli Ürünler Kavramının Tanımı ve İdari İşbirliği
Yöntemlerine İlişkin Protokol III'ün,
uygulanmasına dair usul ve esasları kapsar.”
MADDE 2- Aynı Yönetmeliğin 5 inci maddesinin ikinci fıkrası yürürlükten kaldırıl-
mıştır.
MADDE 3- Aynı Yönetmeliğin 6 ncı maddesinin birinci fıkrasının (g) bendi aşağıdaki
şekilde değiştirilmiştir.
“g) Bu maddede düzenlenen kümülasyon sadece (a) ve (b) bentlerinde belirtilen ülkeler
arasında Gümrük Tarifeleri ve Ticaret Genel Anlaşması'nın (GATT) XXIV. Maddesi çerçeve-
sinde bir tercihli ticaret anlaşmasının mevcut olması ve ürünlerin bu Yönetmelikteki kurallarla
aynı menşe kurallarının uygulanması suretiyle menşeli ürün statüsü kazanmaları durumunda
uygulanabilir olup anılan kümülasyonun uygulanmasında Bakanlık resmî internet sitesinden
duyurulan tablo esas alınır.”
MADDE 4- Aynı Yönetmeliğin Ek VII’si yürürlükten kaldırılmıştır.
MADDE 5- Bu Yönetmelik 1/1/2026 tarihinde yürürlüğe girer.
MADDE 6- Bu Yönetmelik hükümlerini Ticaret Bakanı yürütür.
31 Aralık 2025 ÇARŞAMBA                   Resmî Gazete                  Sayı : 33124 (6. Mükerrer)
